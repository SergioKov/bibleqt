<h2></h2>
<h4>



Виход 1
<p>1 Це імена синів Ізраїля, які увійшли до Єгипту разом з їхнім батьком Яковом. Кожний ввійшов з своїм домом.
<p>2 Рувим, Симеон, Леві, Юда,
<p>3 Іссахар, Завулон і Веніамін,
<p>4 Дан і Нефталі, Ґад і Асир.
<p>5 Йосиф же був у Єгипті. Всіх же душ з Якова було сімдесять пять.
<p>6 Помер же Йосиф і всі його брати і ввесь той рід.
<p>7 Сини ж Ізраїля побільшилися і розмножились і стали численними і стали дуже дуже сильними; а земля розмножила їх.
<p>8 Повстав же над Єгиптом інший цар, який не знав Йосифа.
<p>9 Сказав же народові свому: Ось рід синів Ізраїля великий числом і є сильнішим від нас.
<p>10 Ходіть, отже, перехитрім їх, щоб не розмножився і коли найде на нас війна, і ці не пристали до ворогів, і поборовши нас не вийшли з землі.
<p>11 І наставив їм наглядачів над роботами, щоб гнітили їх в роботах. І збудували Фараонові сильні міста, Пітом і Рамесси і Он, яке є місто Сонця.
<p>12 Наскільки ж їх гнітили, настільки ставали численнішими і ставали сильнішими. І огиду мали єгиптяни до синів Ізраїля.
<p>13 І єгиптяни чинили насильство синам Ізраїля силою,
<p>14 і гірким чинили їх життя тяжкими роботами, глиною і цеглою і всіма роботами, що на рівнинах, згідно з усіма ділами, якими їх уярмували силою.
<p>15 І сказав єгипетський цар єврейським повитухам, імя першій з них Сепфора, та імя другої Фуа,
<p>16 і сказав: Коли услуговуєте єврейкам і як вони родять, якщо ж буде (дитя) чоловічого роду, забийте його, якщо ж жіночого, збережіть його.
<p>17 Побоялися ж повитухи Бога, і не зробили так, як заповів їм єгипетський цар, і оставляли при житті чоловічий рід.
<p>18 Покликав же єгипетський цар повитух і сказав їм: Чому то зробили ви це діло і оставляєте при житті чоловічий рід?
<p>19 Сказали ж повитухи Фараонові: Єврейки не (такі) як єгипетські жінки, бо родять раніше ніж приходять до них повитухи, і родили.
<p>20 Добро же чинив Бог повитухам, і множився нарід і ставав дуже сильним.
<p>21 Томущо повитухи побоялися Бога, збудували собі доми.
<p>22 Заповів же Фараон всьому народові свому, кажучи: Кожне (дитя) чоловічого роду, яке лиш народиться єврейкам, вкиньте в ріку; і кожне (дитя) жіночого роду оставте його при житті.



<h4>



Виход 2
<p>1 Був же хтось з племени Леві, який взяв з дочок Леві і мав її (за жінку).2 І зачала в лоні і породила дитину чоловічого роду. А бачачи, що він гарний скривали його три місяці.
<p>3 Коли ж не могли його більше скривати, його мати взяла кошик і помастила його смолою, і вклала дитину до нього, і поклала його в очерет при ріці.
<p>4 І його сестра стежила здалека, щоб взнати, що з ним станеться.
<p>5 Зійшла ж дочка Фараона митися на ріку, і її рабині ходили при ріці. І побачивши кошик в очереті, піславши рабиню, взяла його.
<p>6 А відкривши, бачить дитину, що плаче в кошику, і пощадила його дочка Фараона і сказала: Воно з дітей єврейських.
<p>7 І сказала його сестра дочці Фараона: Хочеш, покличу тобі жінку годувальницю з єврейок, і вигодує тобі дитину?
<p>8 Сказала ж їй дочка Фараона: Іди. Пішовши ж, дівчина покликала матір дитини.
<p>9 Сказала ж до неї дочка Фараона: Припильнуй мені цю дитину, і вигодуй мені її, я ж тобі дам винагороду. Взяла ж жінка дитину і годувала її.
<p>10 Як же хлопчина змужнів, впровадила його до дочки Фараона, і став їй за сина. Назвала ж його імя: Мойсей, кажучи: З води я його забрала.
<p>11 Сталося ж в тих багатьох днях, коли Мойсей став великим, вийшов до своїх братів ізраїльських синів. Пізнавши ж їхнє терпіння, бачить чоловіка єгиптянина, що бє якогось єврея з його братів синів Ізраїля.
<p>12 А оглянувшись сюди і туди, не бачить нікого, і вбивши єгиптянина, сховав його в піску.
<p>13 Вийшовши ж на другий день, бачить двох мужів євреїв, що билися, і каже тому, що кривдить: Чому бєш ближнього?
<p>14 Він же сказав: Хто тебе наставив володарем і суддею над нами? Чи ти не хочеш мене забити, так як ти вчера забив єгиптянина? Злякався ж Мойсей і сказав: Чи так явним стало це слово?
<p>15 Почув же Фараон це слово, і шукав забити Мойсея. Відійшов же Мойсей від лиця Фараона, і поселився в Мадіянській землі. Прийшовши ж до Мадіянської землі, сів при криниці.
<p>16 А Мадіянський священик мав сім дочок, що пасли вівці свого батька. Прийшовши ж черпали доки не наповнили посудини, щоб напоїти овець свого батька.
<p>17 Прийшовши ж, пастухи відгнали їх. А Мойсей, вставши, визволив їх, і набрав їм води і напоїв їхніх овець.
<p>18 Прийшли ж вони до свого батька Раґуїла; він же сказав до них: Що це поспішилися ви прийти сьогодні?
<p>19 Вони ж сказали: Чоловік єгиптянин спас нас від пастухів, і набрав нам води і напоїв овець.
<p>20 Він же сказав своїм дочкам: І де він? І чому так ви оставили чоловіка? Отже покличте його, щоб їв хліб.
<p>21 Замешкав же Мойсей у чоловіка, і він дав свою дочку Сепфору мойсеєві за жінку.
<p>22 Зачавши ж в лоні жінка породила сина, і назвав Мойсей його імя: Гирсам, кажучи: Бо я є приходьком в чужій землі.
<p>23 А після багатьох тих днів помер єгипетський цар. І застогнали сини Ізраїля від робіт і закричали, і їх крик піднявся до Бога від робіт.
<p>24 І Бог вислухав їх стогін, і Бог згадав свій завіт з Авраамом і Ісааком та Яковом.
<p>25 І поглянув Бог на синів Ізраїля і дав себе знати їм.



<h4>



Виход 3
<p>1 І Мойсей пас вівці свого тестя Йотора, Мадіянського жерця, і запровадив овець до пустині, і пішов на гору Хорив.
<p>2 Зявився же йому господний ангел у полумї вогня з куща. І він бачить, що кущ горить огнем, а кущ не згоряє.
<p>3 Сказав же Мойсей: Пішовши, подивлюся на це велике видіння, чому це не згаряє кущ.
<p>4 Як же побачив Господь, що він приходить подивитися, закликав до нього Господь з куща, кажучи: Мойсеє, Мойсеє. Він же сказав: Що є?
<p>5 Сказав: І не приближайся сюди; визуй обуву з твоїх ніг, бо місце на якому ти став, це свята земля.
<p>6 І сказав йому: Я є Бог твого батька, Бог Авраама і Бог Ісаака і Бог Якова. Відвернув же Мойсей своє лице, бо побоявся дивитися на Бога.
<p>7 Сказав же Господь до Мойсея: Бачачи, побачив Я гноблення мого народу, що в Єгипті, і почув Я їхній крик (спричинений) наставниками над роботами. Бо Я знаю їхній біль,
<p>8 і зійшов Я вирвати їх з руки єгиптян і вивести їх з тієї землі, і ввести їх до доброї і великої землі, до землі, що пливе молоком і медом, до місця хананеїв і хеттеїв і амореїв і ферезеїв і евеїв і ґерґесеїв і євусеїв.
<p>9 І тепер ось крик синів Ізраїля прийшов до мене, і Я побачив гноблення, яким єгиптяни їх гноблять.
<p>10 І тепер ходи, тебе Я посилаю до Фараона єгипетського царя, і виведеш мій нарід синів Ізраїля з єгипетської землі.
<p>11 І сказав Мойсей до Бога: Хто я, що піду до Фараона єгипетського царя, і що виведу синів Ізраїля з єгипетської землі?
<p>12 Сказав же Бог Мойсеєві, кажучи, що: Я буду з тобою. І це тобі знак, що Я тебе посилаю: Коли ти виведеш мій нарід з Єгипту, тоді послужите Богові на цій горі.
<p>13 І сказав Мойсей до Бога: Ось я піду до синів Ізраїля і скажу їм: Бог наших батьків післав мене до вас. Запитають мене: Яке його імя? Що їм скажу?
<p>14 І сказав Бог Мойсеєві: Я є той, що є. І сказав: Так скажеш синам Ізраїля: Той, що є, післав мене до вас.
<p>15 І знову сказав Бог до Мойсея: Так скажеш синам Ізраїля: Господь Бог ваших батьків, Бог Авраама і Бог Ісаака і Бог Якова, післав мене до вас. Це моє вічне імя і память з роду в рід.
<p>16 Отже, пішовши, збери старшин синів Ізраїля і скажеш до них: Мені зявився Господь Бог наших батьків, Бог Авраама і Бог Ісаака і Бог Якова, кажучи: Поглянувши, поглянув Я на вас, і на те, що трапилося вам в Єгипті.
<p>17 І сказав: Виведу вас із гніту єгиптян до землі хананеїв і хеттеїв і евеїв і амореїв і ферезеїв і ґерґесеїв і євусеїв до землі, що тече молоком і медом.
<p>18 І послухаються твого голосу, і ввійдеш ти і старшини Ізраїля до Фараона єгипетского царя і скажеш йому: Бог євреїв кличе нас. Отже, підемо три дні дороги в пустиню, щоб принести жертву нашому Богові.
<p>19 Я ж знаю, що Фараон єгипетский цар не відпустить вас піти, хіба що з рукою сильною.
<p>20 І простягнувши руку, вдарю єгиптян всіма моїми чудами, які зроблю в них, і після цього відішле вас.
<p>21 І цьому народові дам ласку перед єгиптянами. Коли ж відходите, не відійдете порожні.
<p>22 Але попросить жінка у сусідки і своєї співжительниці сріблий і золотий посуд і одіж, і зодягнете ваших синів і ваших дочок і ограбите єгиптян.



<h4>



Виход 4
<p>1 Відповів же Мойсей і сказав: Отже, якщо не повірять мені, ані не вислухають мого голосу, бо скажуть, що: Бог не зявився тобі, що скажу їм?
<p>2 Сказав же йому Господь: Що це те, що в твоїй руці? Він же сказав: Палиця.
<p>3 І сказав: Вкинь її на землю. І він вкинув її на землю, і стала гадиною, і втік Мойсей від неї.
<p>4 І сказав Господь до Мойсея: Простягни руку і візьми за хвіст. Отже, простягнувши руку, він взяв за хвіст, і стала палицею в його руці.
<p>5 Щоб повірили тобі, що тобі зявився Господь Бог їх батьків, Бог Авраама і Бог Ісаака і Бог Якова.
<p>6 Сказав же йому Господь знову: Вложи твою руку за твою пазуху. І він вложив руку за свою пазуху, і вийняв свою руку з-за своєї пазухи і його рука стала наче сніг.
<p>7 І сказав: Знову вложи твою руку за твою пазуху. І він вклав руку за свою пазуху, і вийняв її з-за своєї пазухи і знову повернувся колір його тіла.
<p>8 Якщо ж не повірять тобі, ані не вислухають голосу першого знаку, повірять тобі (через) голос останнього знака.
<p>9 І буде, якщо не повірять тобі (через) ці два знаки, ані не вислухають твого голосу, візьми воду з ріки і вилеєш на сушу, і буде вода, яку візьмеш з ріки, кровю на суші.
<p>10 Сказав же Мойсей до Господа: Прохаю, Господи, я не є відповідним від вчора, ані від третього дня, ані від коли ти почав говорити до твого слуги. Я гикавий і повільної мови.
<p>11 Сказав же Господь до Мойсея: Хто дав уста людині, і хто створив глуховатого і глухого, сліпого і видющого? Чи не я Господь Бог?
<p>12 І тепер іди, і я відкрию твої уста, і я дам тобі, що маєш говорити.
<p>13 І сказав Мойсей: Прохаю, Господи, назначи іншого спосібного, якого вишлеш.
<p>14 І Господь, розгнівавшись гнівом на Мойсея, сказав: Че не ось твій брат Аарон Левіт? Знаю, що говорячи, говоритиме сам з тобою. Ось і він вийде тобі на зустріч, і побачивши тебе, зрадіє в собі.
<p>15 І скажеш йому, і даси мої слова йому в уста. І Я відкрию твої уста і його уста і скажу вам, що зробите.
<p>16 І він говоритиме за тебе до народу, і він буде твоїми устами, ти ж будеш для нього в Божих справах.
<p>17 І цю палицю, що змінилася в гадину, візьми в твою руку, нею зробиш знаки.
<p>18 Пішов же Мойсей, і повернувся до свого тестя Йотора і каже: Піду і повернуся до моїх братів, що в Єгипті, і подивлюся, чи ще живуть. І сказав Йотор Мойсеєві: Іди здоровий.
<p>19 А після багатьох тих днів помер єгипетський цар. Сказав же Господь до Мойсея в Мадіямі: Іди, піди до Єгипту, бо померли всі, що шукають за твоєю душею.
<p>20 Взявши ж Мойсей жінку і дитину, посадив їх на скотину, і повернувся до Єгипту. Взяв же Мойсей палицю, що від Бога в свою руку.
<p>21 Сказав же Господь до Мойсея: Як ти ідеш і повертаєшся до Єгипту, гляди, всі знаки, які Я дав тобі в руки, зробиш їх перед Фараоном. Я ж закаменілим вчиню його серце, і не відішле народу.
<p>22 Ти ж скажеш Фараонові: Це каже Господь: Ізраїль - мій первородний син.
<p>23 Сказав же Я тобі: Відішли мій нарід, щоб приніс мені жертву. Якщо ж, отже, не бажаєш відіслати їх, гляди, отже, Я убю твого первородного сина.
<p>24 Сталося ж в дорозі, в гостинниці, зустрів його господний ангел, і шукав його убити.
<p>25 І Сепфора, взявши камінь, обрізала передню скіру свого сина, і припала до ніг і сказала: Спинила кров обрізання мого сина;
<p>26 і він відійшов від нього, бо сказала: Спинила кров обрізання мого сина.
<p>27 Сказав же Господь до Аарона: Піди на зустріч Мойсеєві до пустині. І він пішов і зустрів його на божій горі, і поцілували один одного.
<p>28 І сповістив Мойсей Ааронові всі господні слова, які Він післав, і всі знаки, які йому заповів.
<p>29 Пішов же Мойсей і Аарон і зібрали старшин синів Ізраїля.
<p>30 І сказав Аарон всі ці слова, які сказав Бог до Мойсея, і зробив знаки перед народом.
<p>31 І повірив нарід і зрадів, бо Бог відвідав синів Ізраїля, і, бо побачив їх біль. А схилившись нарід поклонився.



<h4>



Виход 5
<p>1 І після цього ввійшов Мойсей і Аарон до Фараона і сказали йому: Так каже Господь Бог Ізраїля: Відішли мій нарід, щоб вчинили мені празник в пустині.
<p>2 І сказав Фараон: Хто він, щоб я вислухав його голос, щоб відіслати синів Ізраїля? Не знаю Господа, та й Ізраїля не відпущу.
<p>3 І кажуть йому: Бог євреїв прикликав нас. Отже підемо дорогою трьох днів в пустиню, щоб принесли ми жертву нашому Богові, щоб часом не трапилась нам смерть, чи вбивство.
<p>4 І сказав їм єгипетский цар: Навіщо Мойсею і Аароне, відвертаєте мій нарід від робіт? Ідіть кожний з вас до своєї роботи.
<p>5 І сказав Фараон: Ось тепер нарід землі є дуже численним. Отже, не даймо їм спочинку від робіт.
<p>6 Приказав же Фараон наставникам над роботами людей і писарям, кажучи:
<p>7 Більше не додасться дати соломи народові на цеглу так як вчера і третього дня. Самі хай ідуть і зберуть собі солому.
<p>8 І наложиш на них кількість цегол, які вони роблять кожного дня, не віднімеш нічого, бо вони бездільні. Задля цього закричали, кажучи: Підім і принесім жертву нашому Богові.
<p>9 Хай тяжчою буде робота цих людей, і хай за це дбають і хай не дбають за порожні слова.
<p>10 Підганяли ж їх наставники робіт і писарі і говорили до народу, кажучи: Так каже Фараон: Більше не даю вам соломи.
<p>11 Пішовши, самі ви збирайте собі солому де лиш знайдете, бо не знімається нічого з вашого обовязку.
<p>12 І розсіявся нарід по цілому Єгипті, щоб збирати тростину на солому.
<p>13 А наставники робіт підганяли їх, кажучи: Кінчайте роботи назначені на кожний день, так як і коли вам давалося солому.
<p>14 І бичовані були писарі роду синів Ізраїля, яких наставили над ними наглядачі Фараона, вони говорили: Чому не закінчили ви вам назначеного числа цегол, так як вчера і третого дня, і сьогодні?
<p>15 Увійшовши ж писарі синів Ізраїля, закричали до Фараона, кажучи: Навіщо так чиниш з твоїми рабами?
<p>16 Соломи не дають твоїм рабам, і кажуть нам робити цеглу, ось і твої раби були бичовані. Отже, кривдиш твій нарід.
<p>17 І він сказав їм: Ви байдакуєте, ви бездільні, задля цього кажете: Підім принесім жертву нашому Богові.
<p>18 Тепер, отже, пішовши, працюйте. Бо не дадуть вам соломи і призначену кількість цегол віддасте.
<p>19 Бачачи ж писарі синів Ізраїля, що вони в скруті, бо кажуть: Не зменшите числа цегол призначеного на день.
<p>20 Зустріли ж Мойсея і Аарона, що йшли їм на зустріч, як вони виходили від Фараона,
<p>21 і сказали їм: Хай гляне на вас Бог і хай судить, бо ви огидним зробили наш запах перед Фараоном і перед його слугами, щоб дати меч йому в руки, щоб нас забити.
<p>22 Повернувся ж Мойсей до Господа і сказав: Господи, чому вчинив Ти зло цьому народові?
<p>23 І чому Ти післав мене? І відколи ввійшов я до Фараона говорити в твоє імя, він вчинив зло цьому народові, і не визволив твого народу.



<h4>



Виход 6
<p>1 І сказав Господь до Мойсея: Тепер побачиш, що зроблю Фараонові. Бо сильною рукою відішле їх, і високою рукою викине їх з своєї землі.
<p>2 Заговорив же Бог до Мойсея і сказав до нього: Я Господь
<p>3 і Я зявився Авраамові і Ісаакові і Якову, будучи їхнім Богом, і моє імя, Господь, Я їм не обявив.
<p>4 І Я поклав мій завіт з ними, щоб дати їм землю хананеїв, землю яку замешкали, в якій і жили на ній.
<p>5 І Я почув стогін синів Ізраїля, яким єгиптяни їх гнобили, і пригадав Я завіт ваш.
<p>6 Іди, і скажи синам Ізраїля, кажучи: Я Господь, і виведу вас від насильства єгиптян, і визволю вас з рабства, і викуплю вас високою рукою і великим судом,
<p>7 і візьму вас собі за мій нарід, і буду вам Богом, і пізнаєте, що Я Господь Бог ваш, що вивів вас з насильства єгиптян.
<p>8 І введу вас до землі, на яку простягнув Я мою руку, щоб дати її Авраамові і Ісаакові і Якову, і дам її вам в спадщину. Я Господь.
<p>9 Заговорив же Мойсей так до синів Ізраїля і не вислухали Мойсея через малодушність і через гнітучі роботи.
<p>10 Мовив же Господь до Мойсея, кажучи:
<p>11 Ввійди, заговори до Фараона єгипетского царя, щоб відіслав синів Ізраїля з своєї землі.
<p>12 Заговорив же Мойсей перед Господом, кажучи: Ось сини Ізраїля не вислухали мене, і як вислухає мене Фараон? Я ж некрасномовний.
<p>13 Сказав же Господь до Мойсея і Аарона, і дав їм зарядження для Фараона єгипетского царя, щоб вислав синів Ізраїля з єгипетскої землі.
<p>14 І це страшини домів за своїми родами. Сини Рувима, первородного Ізраїля: Енох і Фаллус, Асрон і Хармі; це родини Рувима.
<p>15 І сини Симеона: Ємуіл і Ямін і Оад і Яхін і Саар і Саул, що від фінікійки; це родини синів Симеона.
<p>16 І це імена синів Леві за їхніми родами: Ґедсон і Каат і Мерарі; і роки життя Леві: сто тридцять сім.
<p>17 І це сини Ґедсона: Ловені і Семеї, доми їхніх родин.
<p>18 І сини Каата: Амрам і Ісаар, Хеврон і Озіїл; і роки життя Каата сто тридцять літ.
<p>19 І сини Мерарі: Моолі і Омусі. Це доми родин Леві за своїми родинами.
<p>20 І взяв Амрам собі за жінку Йохаведу дочку брата свого батька, і породила йому Аарона і Мойсея і Маріяму їхню сестру; а роки життя Амврама сто тридцять шість літ.
<p>21 І сини Ісаара: Коре і Нафеґ і Зехрі.
<p>22 І сини Озієла: Місаїл і Елісафан і Сетрі.
<p>23 Взяв же Аарон собі за жінку Елісаву, дочку Амінадава, сестру Наассона, і породила йому Надава і Авіюда і Елеазара і Ітамара.
<p>24 Сини ж Коре: Асір і Елкана і Авіасаф; це родини Коре.
<p>25 І Елеазар, син Аарона, взяв собі за жінку з дочок Футіїла, і породила йому Фінееса. Це старшини родин Левітів за своїми родами.
<p>26 Це Аарон і Мойсей, яким сказав Бог вивести синів Ізраїля з силою своєю з єгипетскої землі.
<p>27 Це ті, що говорили до Фараона єгипетского царя, і вивели синів Ізраїля з Єгипту, це Мойсей і Аарон.
<p>28 В день, в якому заговорив Господь до Мойсея в єгипетскій землі.
<p>29 І заговорив Господь до Мойсея, кажучи: Я Господь, промов до Фараона єгипетского царя те, що я говорю до тебе.
<p>30 І сказав Мойсей перед Господом: Ось я гикавий, і як мене вислухає Фараон.



<h4>



Виход 7
<p>1 І сказав Господь до Мойсея, кажучи: Ось зробив Я тебе богом для Фараона, і твій брат Аарон буде твоїм пророком.
<p>2 Ти ж скажеш йому все, що Я тобі заповідаю, та Аарон твій брат говоритиме до Фараона, щоб відіслав синів Ізраїля з своєї землі.
<p>3 Я ж закаменілим вчиню серце Фараона, і розмножу мої знаки і чуда в єгипетській землі.
<p>4 І не вислухає вас Фараон. І накладу руку мою на Єгипет, і моєю силою виведу мій нарід синів Ізраїля з єгипетської землі з великою пімстою.
<p>5 І всі єгиптяни пізнають, що я є Господь, що простягає руку над Єгиптом, і виведу синів Ізраїля з серед них.
<p>6 Зробили же Мойсей і Аарон, так як заповів їм Господь, так зробили.
<p>7 Мойсей же був вісімдесятьлітним та Аарон його брат був вісімдесять три літним коли заговорив до Фараона.
<p>8 І сказав Господь до Мойсея і Аарона кажучи:
<p>9 І якщо скаже Фараон до нас, кажучи: Дайте нам знак, чи чудо, і скажеш твому братові Ааронові: Візьми палицю і кинь її на землю перед Фараоном і перед його слугами, і буде змією.
<p>10 Ввійшов же Мойсей і Аарон перед Фараона і його слуг, і зробили так, як заповів їм Господь. І вкинув Аарон палицю перед Фараоном і перед його слугами, і стала змією.
<p>11 Прикликав же Фараон єгипетських мудреців і ворожбитів і зробили й єгипетські ворожбити своїми чарами так само.
<p>12 І вкинули кожний свою палицю, і стали зміями. І палиця Аарона пожерла їхні палиці.
<p>13 І скріпилося серце Фараона, і він не вислухав їх, так як їм сказав Господь.
<p>14 Сказав же Господь до Мойсея: Тяжким стало серце Фараона, щоб не відіслати нарід.
<p>15 Іди до Фараона вранці. Ось він виходить на воду, і зустрінеш його на березі ріки, і візьми в свою руку палицю, яка обернулася в змію,
<p>16 і скажеш до нього: Господь Бог євреїв післав мене до тебе, кажучи: Відішли мій нарід, щоб мені послужили в пустині. І ось ти не вислухав аж до тепер.
<p>17 Так каже Господь: З цього пізнаєш, що я Господь. Ось я вдаряю палицею, що в моїй руці, воду, що в ріці, і перетвориться в кров.
<p>18 І риби, що в ріці, вимруть, і засмердиться ріка, і не зможуть єгиптяни пити води з ріки.
<p>19 Сказав же Господь до Мойсея: Скажи Ааронові твому братові: Візьми твою палицю, і простягни руку на води Єгипту, і на їхні ріки, і на їхні канали, і на їхні мочари, і на всю їхню стоячу воду і буде кровю. І сталася кровю в усій єгипетскій землі у деревяних і в камяних (посудинах).
<p>20 І зробили так Мойсей і Аарон, так як заповів їм Господь. І піднявши Аарон, вдарив своєю палицею воду, що в ріці, перед Фараоном і перед його слугами, і перетворив у кров всю воду, що в ріці.
<p>21 І вимерли риби, що в ріці, і ріка засмерділася, і єгиптяни не могли пити води з ріки, і була кров в усій єгипетській землі.
<p>22 Зробили ж і єгипетскі ворожбити так само своїми чарами і закаменілим стало серце Фараона, і не вислухав їх, так як сказав Господь.
<p>23 А Фараон, повернувшись, ввійшов до свого дому і він над цим ані не задумався.
<p>24 Покопали ж усі єгиптяни довкруг ріки, щоб пити воду, і не могли пити воду з ріки.
<p>25 І сповнилися сім днів, після того як ударив Господь ріку.
<p>26 Сказав же Господь до Мойсея: Ввійди до Фараона і скажеш до нього: Так каже Господь: Відішли мій нарід, щоб мені послужили.
<p>27 Якщо ж ти не бажаєш відіслати, ось я вдаряю всі твої границі жабами.
<p>28 І видасть ріка жаб. І йдучи, ввійдуть до твоїх домів і до твоїх спалень, і на твої ліжка і на доми твоїх слуг і твого народу, і на твої тіста і на твої печі;
<p>29 і вилізуть жаби на тебе і на твоїх слуг і на твій нарід.



<h4>



Виход 8
<p>1 Сказав же Господь до Мойсея: Скажи Ааронові твому братові: Простягни рукою твою палицю на ріки і на канали і на мочари і наведи жаб.
<p>2 І простягнув Аарон руку на води Єгипту, і навів жаб. І вилізли жаби і покрили єгипетську землю.
<p>3 Зробили ж так само і єгипетські ворожбити своїми чарами, і навели жаби на єгипетську землю.
<p>4 Закликав же Фараон Мойсея і Аарона і сказав: Помоліться до Господа за мене і хай забере жаб від мене і від мого народу, і відішлю нарід, і принесуть жертву Господеві.
<p>5 Сказав же Мойсей до Фараона: Назначи мені, коли помолюся за тебе і за твоїх слуг і твій нарід, щоб усунути жаби від тебе і від твого народу і з ваших хат; залишаться тільки в ріці.
<p>6 Він же сказав: Вранці. Отже, сказав: Так як ти сказав. Щоб знав ти, що немає іншого (Бога) за вийнятком Господа.
<p>7 І усунені будуть жаби від тебе, і від ваших хат і від кімнат і від твоїх рабів і від твого народу; остануться тільки у ріці.
<p>8 Вийшов же Мойсей і Аарон від Фараона. І закликав Мойсей до Господа про ограничення жаб, так як заповів Фараон.
<p>9 Зробив же Господь так як сказав Мойсей, і вигинули жаби з хат і з кімнат і з піль.
<p>10 І зібрали їх купи купи, і засмерділась земля.
<p>11 Побачивши ж Фараон, що настала полегша, ствердло його серце, і він не вислухав їх, так як сказав Господь.
<p>12 Сказав же Господь до Мойсея: Скажи Ааронові: Простягни рукою твою палицю, і вдар порох землі, і будуть блохи на людях і на слугах і в усій єгипетській землі.
<p>13 Отже, простягнув Аарон рукою палицю, і вдарив порох землі і були блохи на людях і на чотироногих, і в усьому поросі землі були блохи в усій єгипетскій землі.
<p>14 Зробили ж так само і ворожбити своїми чарами, щоб вивести блохи, і не змогли. І були блохи на людях і на чотироногих.
<p>15 Отже, сказали ворожбити Фараона: Це палець Божий. І ствердло серце Фараона, і не вислухав їх, так як сказав Господь.
<p>16 Сказав же Господь до Мойсея: Встань вранці і стань перед Фараоном. Ось він вийде на воду, і скажеш до нього: Так каже Господь: Відішли мій нарід, щоб мені послужили;
<p>17 якщо ж не бажаєш відіслати мій нарід, ось я насилаю на тебе і на твоїх слуг і на твій нарід і на ваші хати псячу муху і наповняться хати єгиптян і земля на якій є вони псячою мухою.
<p>18 І зроблю диво в тім дні в землі Ґесем, в якій є мій нарід, на ній не буде там псячої мухи, щоб знав ти, що Я Господь, Господь всієї землі.
<p>19 І поставлю границю між моїм народом і між твоїм народом. Вранці ж буде цей знак на землі.
<p>20 Зробив же Господь так, і прийшло множество псячої мухи до хат Фараона і до хат його слуг і в усю єгипетську землю, і земля була знищена псячою мухою.
<p>21 Закликав же Фараон Мойсея і Аарона, кажучи: Пішовши, принесіть жертву вашому Богові в землі.
<p>22 І сказав Мойсей: Не може так бути. Бо жертвуватимемо Господеві Богові нашому те, що огидне єгиптянам. Бо якщо жертвуватимемо те, що огидне єгиптянам, перед ними, побють нас камінням.
<p>23 Підемо дорогою трьох днів в пустиню, і принесемо жертву Господеві Богові нашому, так як Він нам сказав.
<p>24 І сказав Фараон: Я відішлю вас і принесіть жертву Господеві Богові вашому у пустині, але не ідіть дуже далеко. Помоліться, отже, за мене до Господа.
<p>25 Сказав же Мойсей: Так то я вийду від тебе, і помолюся до Бога, і відійдуть псячі мухи від тебе і від твоїх слуг і твого народу завтра. Не продовжуй ще, Фараоне, обманювати, щоб не відіслати нарід принести жертву Господеві.
<p>26 Вийшов же Мойсей від Фараона, і помолився до Бога.
<p>27 Зробив же Господь так як сказав Мойсей, і прогнав псячі мухи від Фараона і від його слуг і від його народу, і не осталося ні одної.
<p>28 І твердим вчинив Фараон своє серце і в цьому часі і не захотів відіслати нарід.



<h4>



Виход 9
<p>1 Сказав же Господь до Мойсея: Ввійди до Фараона і скажеш йому: Так каже Господь Бог єврейський: Відішли мій нарід, щоб мені послужив;
<p>2 якщо ж, отже, не хочеш відіслати мій нарід, але ще його задержиш,
<p>3 ось господня рука буде на твоїй худобі що в рівнинах, і на конях і на ослах і на верблюдах і скоті і вівцях, дуже велика смерть.
<p>4 І чудну різницю зроблю я в тім часі між скотиною єгиптян і між скотиною синів Ізраїля. Не згине з усіх згаданих (те, що належить) синам Ізраїля.
<p>5 І назначив Бог час, кажучи: Вранці виконає Господь це слово на землі.
<p>6 І зробив Господь це слово вранці, і вибив ввесь скот єгиптян, а з скота синів Ізраїля не згинуло нічого.
<p>7 А як побачив Фараон, що з скотини синів Ізраїля не згинуло нічого, затвердло серце Фараона, і не відіслав нарід.
<p>8 Сказав же Господь до Мойсея і Аарона, кажучи: Візьміть собі повні руки попелу з печі, і посипле Мойсей до неба перед Фараоном і перед його слугами,
<p>9 і хай стане порохом по всій єгипетскій землі і будуть на людях і на худобі струпи, болячки, що виходять на людях і на слугах і в усій єгипетскій землі.
<p>10 І він взяв попіл з печі перед Фараоном і висипав його Мойсей до неба, і став струпами, болячками, що виходять на людях і на скотині.
<p>11 І не могли чародії стояти перед Мойсеєм через струпи. Були бо струпи на чародіях і в усій єгипетскій землі.
<p>12 Твердим же зробив Господь серце Фараона, і не вислухав їх, так як приказав Господь. Мойсеєві.
<p>13 Сказав же Господь до Мойсея: Встань вранці і стань перед Фараоном і скажеш до нього: Так говорить Господь Бог євреїв: Відішли мій нарід, щоб мені послужили.
<p>14 Бо в цьому часі я посилаю всі мої кари в серце твоє і твоїх слуг і твого народу, щоб знав ти, що немає іншого як Я в усій землі.
<p>15 Бо тепер, піднявши руку, вдарю тебе і твій нарід смертю, і знищений будеш з землі.
<p>16 І задля цього збережений був ти, щоб виказав Я на тобі мою силу, і щоб розголошене було моє імя по всій землі.
<p>17 Отже, ти ще намагаєшся не відіслати мій нарід.
<p>18 Ось Я пошлю в цю годину завтра дуже великий град, такий якого не було в Єгипті від того дня, коли його створено, до цього дня.
<p>19 Тепер, отже, поспішися зібрати твою скотину, і те з твого, що на рівнині. Бо всі люди і скотина, яка знайдеться на рівнині, і не ввійде до хати, а впаде на них град, помре.
<p>20 Хто з рабів Фараона боявся господнього слова, ввів свою скотину до хат.
<p>21 А хто не зважав умом на господнє слово, оставив скотину на рівнині.
<p>22 Сказав же Господь до Мойсея: Простягни твою руку до неба, і буде град по всій єгипетській землі, на людей і скотину і на всю рослинність, що на землі.
<p>23 Простягнув же Мойсей руку до неба, і Господь дав громи і град, і огонь пробігав по землі, і післав Господь град на всю єгипетську землю.
<p>24 Був же град і горіючий огонь серед граду. А був дуже, дуже великий град, такий якого не було в Єгипті від коли був нарід у ньому.
<p>25 Побив же град в усій єгипетській землі від людини до скотини, і побив град всю рослинність, що на рівнині, і всі дерева, що на рівнинах знищив град.
<p>26 Граду не було тільки в землі Ґесем, де були сини Ізраїля.
<p>27 Післaвши ж, Фараон покликав Мойсея й Аарона і сказав їм: Згрішив я тепер. Господь справедливий, я ж і мій нарід неправедні.
<p>28 Помоліться, отже, за мене до Господа, і хай припиняться божі громи і град і огонь; і відішлю вас, і не останетесь.
<p>29 Сказав же йому Мойсей: Як лиш вийду з міста, підніму мої руки до Господа, і громи перестануть, і більше не буде граду і дощу, щоб ти пізнав, що господня земля.
<p>30 І ти і твої раби, знаю, що ще не побоялися ви Господа.
<p>31 Льон же і ячмінь були побиті, бо ячмінь колосився а льон цвив.
<p>32 Пшениця ж і жито не були побиті, бо були пізні.
<p>33 Вийшов же Мойсей поза місто від Фараона, і підняв руки до Господа, і спинилися громи і град, і дощ більше не падав на землю.
<p>34 Побачивши ж Фараон, що перестав дощ і град і громи, додав грішити, і твердим зробив серце своє і своїх слуг.
<p>35 І ствердло серце Фараона, і не відіслав синів Ізраїля, так як сказав Господь Мойсеєві.



<h4>



Виход 10
<p>1 Сказав же Господь до Мойсея, кажучи: Ввійди до Фараона. Бо Я зробив твердим серце його і його рабів, щоб постійно приходили ці знаки на них.
<p>2 Щоб ви розповіли до ух ваших дітей і дітям ваших дітей як Я наглумився над єгиптянами, і мої знаки, які Я зробив в них, і пізнаєте, що Я Господь.
<p>3 Ввійшов же Мойсей і Аарон перед Фараона і сказали йому: Так каже Господь Бог єврейський: Доки не бажаєш пошанувати мене? Відішли мій нарід, щоб послужили мені.
<p>4 Якщо ж не бажаєш відіслати мого народу, ось Я в цю годину завтра наводжу велику саранчу на всі твої границі.
<p>5 І вона покриє лице землі, і не зможеш побачити землю, і поїджене буде весь останок, що лишився, що оставив вам град, і поїдженим буде кожне дерево, що росте вам на землі.
<p>6 І наповняться твої хати і хати твоїх слуг і всі хати в усій єгипетскій землі, таке якого ніколи не побачили твої батьки, ані їхні прадіди, від того дня від коли були на землі, до цього дня. І відвернувшись, Мойсей вийшов від Фараона.
<p>7 Кажуть же слуги Фараона до нього: Доки нам буде цей колькою? Відішли людей, щоб послужили свому Господеві Богові. Чи хочеш знати, що Єгипет знищений?
<p>8 І повернули Мойсея і Аарона до Фараона, і він сказав їм: Підіть, послужіть Господеві Богові вашому. Хто ж і хто є ті, що підуть?
<p>9 І каже Мойсей: Підемо з дітьми і старцями, з синами і дочками і вівцями і нашим скотом. Бо це празник Господеві Богові нашому.
<p>10 І він сказав до них: Хай буде так, Господь з вами. Як я вас відсилаю хіба і з маєтком вашим? Бачите, що зло знаходиться у вас.
<p>11 Не так. Хай же підуть мужі, і послужите Богові. Бо цього ви самі шукаєте. Викинули же їх з перед лиця Фараона.
<p>12 Сказав же Господь до Мойсея: Простягни руку над єгипетскою землею, і хай прийде саранча на землю, і хай виїсть всю рослинність землі і ввесь плід дерев, який оставив град.
<p>13 І підняв Мойсей палицю до неба. І Господь навів східний вітер на всю землю того дня і всю ніч. І сталося що вранці східний вітер підняв саранчу
<p>14 і навів її на всю єгипетску землю, і дуже численною спочила в усіх границях єгипту. Перед цим не було такої саранчі і після цього не буде такої.
<p>15 І вона покрила лице землі, і земля була знищена. І вона поїла всю рослинність землі і ввесь плід дерев, що остався після граду. Не осталося ніякої зелені на деревах і на всякій рослині рівнини в усій єгипетській землі.
<p>16 Поспішив же Фараон покликати Мойсея і Аарона, кажучи: Згрішив я перед вашим Господом Богом і проти вас.
<p>17 Простіть, отже, мій гріх ще тепер, і помоліться до вашого Господа Бога, і хай забере цю смерть від мене.
<p>18 Вийшов же Мойсей від Фараона і помолився до Бога.
<p>19 І навів Господь сильний вітер з моря (заходу), і підняв саранчу і вкинув її в червоне море, і не осталося ні одної саранчі в усій єгипетській землі.
<p>20 І твердим вчинив Господь серце Фараона, і він не відіслав синів Ізраїля.
<p>21 Сказав же Господь до Мойсея: Простягни руку до неба і хай буде темрява на єгипетскій землі, відчутна темрява.
<p>22 Простягнув же Мойсей руку до неба і три дні була темрява, чорні хмари, буря по всій єгипетскій землі.
<p>23 І три дні ніхто не побачив свого брата, і ніхто не встав з свого ліжка. А всім синам Ізраїля було світло усюди де були.
<p>24 І покликав Фараон Мойсея і Аарона, кажучи: Ідіть, послужіть Господеві Богові вашому. Лиш овець і скот залишіть. І ваше майно хай іде з вами.
<p>25 І сказав Мойсей: Але і ти нам даси жертви і всепалення, які принесемо Господеві Богові нашому,
<p>26 і наш скот піде з нами, і не оставимо копита. З них бо візьмемо, щоб послужити Господеві Богові нашому. Ми ж не знаємо, як послужимо Господеві Богові нашому, доки ми не прийдемо туди.
<p>27 Твердим же вчинив Господь серце Фараона, і не забажав їх відіслати.
<p>28 І каже Фараон: Відійди від мене, вважай на себе, щоб ще не входити, щоб побачити моє лице. Бо в той же день, в якому зявишся мені, помреш.
<p>29 Каже ж Мойсей: Ти сказав. Білше не зявлюся тобі перед лицем.



<h4>



Виход 11
<p>1 Сказав же Господь до Мойсея: Ще одну кару наведу на Фараона і на Єгипет, і після цього відішле вас звідси. Коли ж відпустить вас, з усім викине вас силою.
<p>2 Заговори, отже, потайки в уха народу, і хай кожний попросить у сусіда, і жінка у сусідки, сріблий та золотий посуд і одіж.
<p>3 Господь же дав ласку свому народові перед єгиптянами і дали їм. І чоловік Мойсей став дуже великим перед єгиптянами і перед Фараоном і перед всіма його слугами.
<p>4 І сказав Мойсей: Так говорить Господь: Опівночі я входжу між єгиптян
<p>5 і помре кожний первородний в єгипетскій землі від первородного Фараона, який сидить на престолі, до первородного служниці, що при жорнах, і до первородного всієї скотини.
<p>6 І буде великий крик в усій єгипетскій землі, такий якого не було, і такого більше не буде.
<p>7 А між всіма синами Ізраїля не заїнчить пес своїм язиком від людини до скотини, щоб ти побачив, наскільки чудно відрізнить Господь між єгиптянами та Ізраїлем.
<p>8 І прийдуть всі ці твої раби до мене, і поклоняться мені кажучи: Вийди ти і ввесь твій нарід, якого ти провадиш. І після цього вийду. Вийшов же Мойсей від Фараона з гнівом.
<p>9 Сказав же Господь до Мойсея: Фараон не вислухає вас, щоб помножив Я знаки і чуда в єгипетскій землі.
<p>10 Мойсей же й Аарон вчинили всі ці знаки і чуда в єгипетскій землі перед Фараоном. Твердим же вчинив Господь серце Фараона, і не забажав відіслати синів Ізраїля з єгипетскої землі.



<h4>



Виход 12
<p>1 Сказав же Господь до Мойсея і Аарона в єгипетській землі, кажучи:
<p>2 Цей місяць для вас початок місяців, першим є для вас між місяцями року.
<p>3 Заговори до всього збору синів Ізраїля, кажучи: Десятого дня цього місяця хай візьме кожний вівцю за домами родин, вівцю на дім.
<p>4 Якщо ж мало тих, що є в хаті, так що не досить їх є на вівцю, хай візьме з собою сусіда, свого ближнього за числом душ. Кожний для себе вичислите вистарчальне число для вівці.
<p>5 Вівця вам буде однолітна, чоловічого роду, без вади; візьмете з овець і кіз.
<p>6 І ви держатимете до чотирнадцятого дня цього місяця, і заріжуть його все множество збору синів Ізраїля увечорі.
<p>7 І візьмуть кров і помажуть на обох одвірках і на перемичці в хатах, в яких їх їстимуть в них.
<p>8 І їстимуть цієї ночі мясо печене вогнем і їстимуть орпісноки з гіркими зелами.
<p>9 Не їстимете його сирим, ані вареним в воді, але лиш печеним на огні, голову з ногами і внутреностями.
<p>10 Не оставите з нього аж до ранку, і кости не поломите в ньому. А те, що лишилося з нього до ранку спалите в огні.
<p>11 А так їстимете його: Стан ваш підперезаний і обува на ваших ногах, і жезли в ваших руках; і їстимете його з поспіхом: Це пасха Господеві.
<p>12 І пройду по єгипетскій землі тієї ночі і побю кожного первородного в єгипетскій землі від людини до скотини, і пімщуся над усіма єгипетскими богами. Я Господь.
<p>13 І буде кров вам на знак на домах, в яких ви є всередині, і побачу кров і покрию вас, і не буде у вас пошесті знищення, коли вдарю в єгипетскій землі.
<p>14 І буде вам цей день памятковим, і святкуватимете його як празник Господеві у родах ваших. Як закон вічний його святкуватиме.
<p>15 Сім днів їстимете опрісноки, а з дня першого усунете квас з ваших домів. Кожний хто зїсть квасне, вигубиться та душа з Ізраїля, з першого дня до дня сьомого.
<p>16 І перший день назветься святим, і сьомий день, вибраний, святий буде вам. Всяке робоче діло не робитиметься в них, лише те, що буде зроблене кожною душею, тільки це зробите ви.
<p>17 І збережете цю заповідь. Бо в цім дні виведу вашу силу з єгипетскої землі, і зробите цей день у ваших родах вічним законом.
<p>18 Як надходить чотирнадцятий день першого дня місяця з вечора їстимете опрісноки до двадцять першого дня місяця до вечора.
<p>19 Сім днів квас не знайдеться в домах ваших; кожний, хто лиш зїсть з квасом, вигубиться та душа зі збору Ізраїля і з приходків і місцевих жителів землі.
<p>20 Все, що з квасом не їстимете, в усіх ваших домах їстимете опрісноки.
<p>21 Покликав же Мойсей усю старшину Ізраїля і сказав до них: Пішовши, візьміть собі вівцю за родом вашим, і жертвуйте пасху.
<p>22 Візьмете ж вязанку іссопу і замочивши в крові, що при дверях, і помажете перемичку і оба одвірки кровю, що є при дверях. Ніхто з вас же не вийде з дверей свого дому до ранку.
<p>23 І Господь пройде, щоб побити єгиптян і побачить кров на перемичках і на обох одвірках, і мине Господь двері, і не дозволить нищителеві ввійти до вашої хати, щоб погубити.
<p>24 І збережете це слово як закон собі і твоїм синам на віки.
<p>25 Коли ж ввійдете до землі, яку дасть вам Господь, так як сказав, збережете цю службу.
<p>26 І буде, коли скажуть вам сини синів: Що це за служба?
<p>27 І скажете їм: Це жертва пасхи Господеві, який охоронив доми синів Ізраїля в Єгипті, коли побив єгиптян, а наші доми спас. І схилившись, нарід поклонився.
<p>28 І пішовши, сини Ізраїля зробили так як заповів Господь Мойсеєві і Ааронові, так зробили.
<p>29 Сталося ж опівночі і Господь побив кожного первородного в єгипетскій землі, від первородного Фараона, що сидить на престолі, до первородного полоненої, що в ямі, і до кожного первородного зі скотини.
<p>30 І встав Фараон вночі і всі його слуги і всі єгиптяни, і був великий крик в усій єгипетскій землі. Бо не було хати, в якій не було в ній мерця.
<p>31 І покликав Фараон Мойсея й Аарона вночі і сказав їм: Встаньте і вийдіть від мого народу і ви і сини Ізраїля. Ідіть служіть Господеві Богові вашому, так як кажете.
<p>32 І взявши вівці і вашу скотину ідіть, поблагословіть же і мене.
<p>33 І натискали єгиптяни на нарід, щоб скоро викинути його з землі. Сказали бо, що: Всі ми помремо.
<p>34 Взяв же нарід муку перед вкисненням, їх тісто завязане в їх одежі на раменах.
<p>35 А сини Ізраїля зробили так як заповів їм Мойсей, і випросили у єгиптян срібний і золотий посуд і одежу.
<p>36 І Господь дав ласку народові свому перед єгиптянами, і дали їм; і ограбили єгиптян.
<p>37 Піднялись же сини Ізраїля з Рамесси до Сокхоту, до шістьсот тисяч піших мужів без маєтку,
<p>38 і велика мішана група пішла з ними, і дуже багато овець і худоби і скотини.
<p>39 І випекли тісто, яке винесли з Єгипту, кружки опрісноків, бо не викисло. Бо єгиптяни викинули їх і не змогли остатися, ані не приготовили собі харчів на дорогу.
<p>40 Перебування же синів Ізраїля, яке прожили в єгипетській землі і в ханаанській землі було чотириста тридцять літ.
<p>41 І сталося після чотириста тридцятьох літ вийшла вся господня сила з єгипетскої землі вночі.
<p>42 Сторожіння було Господеві, щоб вивести їх з єгипетскої землі. Ця ніч - це сторожіння Господеві, щоб були всім синам Ізраїля в їхні роди.
<p>43 Сказав же Господь до Мойсея і Аарона кажучи: Це закон пасхи; жодний чужинець не їстиме з неї.
<p>44 І кожний раб чи куплений, обріжеш його, і тоді їстиме з неї.
<p>45 Приходько чи куплений не їстиме з неї.
<p>46 В одній хаті буде їстися, не винесете мясо надвір з хати. І кістки не зломите в ньому.
<p>47 Вся громада синів Ізраїля зробить це.
<p>48 Якщо ж якийсь приходько прийде до вас, щоб зробити пасху Господеві, обріжеш кожного в нього, що є чоловічого роду, і тоді прийде щоб її святкувати, і буде так як і місцевий мешканець землі. Кожний необрізаний не їстиме її.
<p>49 Закон один буде місцевому жителеві і приходькові, що прийшов до вас.
<p>50 І зробили сини Ізраїля так як заповів Господь Мойсеєві і Ааронові для них, так зробили.
<p>51 І сталося, що в тому дні Господь своєю силою вивів синів Ізраїля з єгипетскої землі.



<h4>



Виход 13
<p>1 Сказав же Господь до Мойсея, кажучи:
<p>2 Освяти мені кожного первородного, що першим народився і відкриває всяке лоно між синами Ізраїля від людини до скоту; Моїм є.
<p>3 Сказав же Мойсей до народу: Запамятайте цей день, в якому ви вийшли з Єгипту, з дому неволі. Бо сильною рукою вивів вас Господь звідти. І не їстиметься квашене.
<p>4 Бо сьогодні ви вийшли в місяці новоплодів.
<p>5 І буде коли тебе введе твій Господь Бог до землі хананеїв і хеттеїв і Аморреїв і евеїв і євусеїв і ґерґесеїв і ферезеїв, яку обіцяв твоїм батькам тобі дати, землю, що пливе молоком і медом, і принесеш цю службу в цьому місяці.
<p>6 Шість днів їстимете опрісноки, сьомого ж дня празник Господеві.
<p>7 Опрісноки їстимете сім днів, не появиться в тебе з закваскою, ані не буде в тебе закваски в усіх твоїх границях.
<p>8 І сповістиш твому синові в тім дні, кажучи: Томущо так зробив Господь Бог мій, як я виходив з Єгипту.
<p>9 І буде тобі знаком на твоїй руці і пригадкою перед твоїми очима, щоб господній закон був в твоїх устах. Бо сильною рукою вивів тебе Господь з Єгипту.
<p>10 І зберігатимете цей закон за часами пір з днів до днів.
<p>11 І буде коли введе тебе твій Господь Бог до землі хананеїв, так як обіцяв твоїм батькам, і тобі її дасть,
<p>12 і відлучиш Господеві кожного з чоловічого роду, що відкриває лоно. Освятиш Господеві все чоловічого роду, що відкриває лоно зі стад чи з твоєї скотини, яке тобі народиться.
<p>13 Все, що відкриває лоно ослиці, заміниш вівцею. Якщо ж не заміниш, викупиш його. Кожного первородного чоловіка з твоїх синів викупиш.
<p>14 Якщо ж тебе запитає твій син після цього, кажучи: Що це? І скажеш йому, що: Сильною рукою вивів нас Господь з єгипетскої землі з дому неволі.
<p>15 Коли ж твердим зробився Фараон, щоб нас не відіслати, (Господь) вигубив кожного первородного в єгипетській землі, від первородних людини до первородних скотини. Задля цього я приношу в жертву Господеві кожного з чоловічого роду, що відкриває лоно, і викуповую кожного первородного моїх синів.
<p>16 І буде на знак на твоїй руці і незрушним перед твоїми очима. Бо сильною рукою вивів тебе Господь з Єгипту.
<p>17 Коли ж Фараон відіслав нарід, Бог не попровадив їх дорогою филістимської землі бо близько було. Бо сказав Бог: Щоб часом не розкаявся нарід бачачи бій, і не повернувся до Єгипту.
<p>18 І обвів Бог нарід дорогою до пустині, до червоного моря. В пятому ж поколінні вийшли сини Ізраїля з єгипетської землі.
<p>19 І взяв з собою Мойсей кості Йосифа. Бо клятвою закляв Йосиф синів Ізраїля, кажучи: Відвідинами відвідає вас Господь, і заберете звідси з вами мої кості.
<p>20 А піднявшись з Сокхот, сини Ізраїля ополчилися в Отомі при пустині.
<p>21 Бог же провадив їх, днем стовпом хмари, щоб показати їм дорогу, а вночі стовпом огня.
<p>22 Не забракло стовпа хмари вдень і огняного стопа вночі перед всім народом.



<h4>



Виход 14
<p>1 І заговорив Господь до Мойсея, кажучи:
<p>2 Скажи синам Ізраїля, і повернувшись, хай отаборяться перед селом між Маґдолом і між морем, напроти Веелсепфона, перед ними отаборишся при морі.
<p>3 І скаже Фараон свому народові: Сини Ізраїля - вони блукають в землі; бо їх замкнула пустиня.
<p>4 Я ж твердим вчиню серце Фараона, і гнатиметься за ними. І прославлюся у Фараоні і в усьому його війську, і всі єгиптяни пізнають, що Я є Господь. І зробили так.
<p>5 І сповіщено єгипетскому цареві, що нарід втік. І повернулося серце Фараона і його слуг проти народу, і сказали: Що це ми зробили, що відіслали синів Ізраїля, щоб нам не служили?
<p>6 Отже впряг Фараон свої колісниці, і зібрав з собою ввесь свій нарід,
<p>7 І взяв шістьсот вибраних колісниць і кожного єгипетського коня і тристатів над усіма.
<p>8 І твердим вчинив Господь серце Фараона єгипетского царя, і пігнався вслід за синами Ізраїля. Сини ж Ізраїля виходили сильною рукою.
<p>9 І пігнали єгиптяни вслід за ними, і знайшли їх отабореними при морі, і кожний кінь і колесниці Фараона і його військо і коні перед селом напроти Веелсепфона.
<p>10 І Фараон приближався. І поглянувши, сини Ізраїля побачили очима, і єгиптяни ополчилися за ними, і дуже злякалися. Закричали ж сини Ізраїля до Господа.
<p>11 І сказали до Мойсея: Чи ти вивів нас, щоб убити в пустині, томущо немає гробниць в єгипетській землі? Що це ти нам зробив, вивівши з Єгипту?
<p>12 Чи це не було слово, яке ми в Єгипті сказали до тебе, кажучи: Остав нас, щоб ми служили єгиптянам. Бо краще нам служити єгиптянам ніж померти в цій пустині.
<p>13 Сказав же Мойсей до народу: Будьте мужні; стійте і дивіться на спасіння, що від Бога, яке Він вчинив нам сьогодні. Бо так як побачили ви сьогодні єгиптян, білше не побачите їх на віки.
<p>14 Господь воюватиме за вас, і ви мовчіть.
<p>15 Сказав же Господь до Мойсея: Чому кричиш до мене? Скажи синам Ізраїля, і хай запряжуться.
<p>16 І ти візьми твою палицю, і простягни твою руку над морем і розділи його, і хай увійдуть сини Ізраїля посеред моря по суші.
<p>17 І ось Я твердим вчиню серце Фараона і всіх єгиптян і ввійдуть за ними. І прославлюся у Фараонові і в усьому його війську і в колісницях і в його конях.
<p>18 І пізнають всі єгиптяни, що Я є Господь, як прославляюся Я у Фараонові і в колісницях і його конях.
<p>19 Піднявся ж божий ангел, що ішов перед полком синів Ізраїля, і пішов позаду. Піднявся ж і стовп хмари від їхнього лиця і став позаду них.
<p>20 І ввійшов між табір єгиптян і між табір Ізраїля. І була темрява і чорнота, і пройшла ніч, і не змішалися одні з одними всю ніч.
<p>21 Простягнув же Мойсей руку над морем, і відігнав Господь море потужним південним вітром всю ніч, і зробив море сушею, і розступилася вода.
<p>22 І ввійшли сини Ізраїля посеред моря по суші, і вода їм стіна з права і стіна з ліва.
<p>23 Погнались же єгиптяни і ввійшли за ними, кожний кінь Фараона і колісниці і кіннотчики посеред моря.
<p>24 Сталося ж в раннішній сторожі, поглянув Господь на табір єгиптян в огнянім стовпі і хмарі, і післав замішання в табір єгиптян,
<p>25 і звязав осі їхніх колісниць, і провадив їх з трудом. І сказали єгиптяни: Втікаймо від лиця Ізраїля; бо Господь воює за них проти єгиптян.
<p>26 Сказав же Господь до Мойсея: Простягни твою руку над море, і хай повернеться вода на колісниці і вершників, і покриє єгиптян.
<p>27 Простягнув же Мойсей руку над морем, і до дня повернулася вода на місце. Єгиптяни ж втікали під водою, і скинув Господь єгиптян посеред моря.
<p>28 І повернувшись вода покрила колісниці і вершників і всю силу Фараона, що увійшли за ними у море. Не остався ні один з них.
<p>29 Сини ж Ізраїля пішли по суші посеред моря, вода ж їм стіна справа і стіна зліва.
<p>30 І того дня спас Господь Ізраїля з руки єгиптян. І побачив Ізраїль мертвих єгиптян при березі моря.
<p>31 Побачив же Ізраїль велику руку, те, що вчинив Господь єгиптянам. Побоявся же нарід Господа, і повірив Богові і Мойсейові його слузі. Тоді заспівав Мойсей і сини Ізраїля цю пісню Богові і сказали, мовлячи:



<h4>



Виход 15
<p>1 Заспіваймо Господеві, бо славно прославився. Коня і вершника скинув у море.
<p>2 Помічником і покровителем став мені на спасіння. Цей мій Бог, і прославлю його, Бог мого батька, і піднесу його.
<p>3 Господь, що нищить війни, Господь імя йому.
<p>4 Колісниці Фараона і його силу Він вкинув у море, вибраних вершників, тристатів Він потопив в червоному морі.
<p>5 Морем покрив їх, потонули в глибині як камінь.
<p>6 Твоя правиця, Господи, прославилася в силі; твоя права рука, Господи, знищила ворогів,
<p>7 і величчю твоєї слави Ти розгромив противників. Ти післав твій гнів, і він їх пожер, як тростину,
<p>8 і від духа твого гніву розступилася вода. Згусли води наче стіна, згусли хвилі посеред моря.
<p>9 Сказав ворог: Пігнавшись, наздожену, розділю здобич, наповню мою душу, зарубаю моїм мечем, пануватиме моя рука.
<p>10 Ти післав твій дух, покрило їх море; потонули наче олово у глибокій воді.
<p>11 Хто подібний до Тебе між богами, Господи? Хто подібний до тебе, прославлений у святих, подивугідний у славі, Ти, що твориш чуда?
<p>12 Простягнув Ти правицю твою, пожерла їх земля.
<p>13 Попровадив Ти твоєю справедливістю цей твій нарід, якого Ти викупив, покликав Ти твоєю силою до твого святого помешкання.
<p>14 Почули народи і розгнівалися. Болі охопили тих, що живуть у Филистимі.
<p>15 Тоді поспішилися володарі Едому, і проводирі Моавітів, охопило їх тремтіння. Розтанули всі, що живуть у Ханаані.
<p>16 Хай найде на них страх і тремтіння. Від величі твоєї руки хай закаменіють, доки не перейде твій нарід, Господи, доки не перейде цей твій нарід, якого придбав Ти.
<p>17 Ввівши, насади їх в горі твого насліддя, в твому приготованому помешканню, яке ти зробив, Господи; у святині, Господи, яку приготовили твої руки.
<p>18 Господь царює на віки, і на віки, і ще.
<p>19 Бо ввійшов кінь Фараона з колісницями і вершниками в море, і навів на них Господь морську воду. Сини ж Ізраїля пішли по суші посеред моря.
<p>20 Взяла ж пророчиця Маріям, сестра Аарона, тимпан в свою руку, і вийшли всі жінки за нею з тимпанами і танцями.
<p>21 Попровадила ж їх Маріям, кажучи: Заспіваймо Господеві, бо славно прославився. Коня і вершника скинув в море.
<p>22 Повів же Мойсей Ізраїльських синів від Червогого моря і попровадив їх у пустиню Сур. І ходили три дні в пустині і не знаходили води до пиття.
<p>23 Прийшли ж до Мерри, і не могли пити з Мерри, бо була гіркою. Тому прозвано імя того місця: Гіркота.
<p>24 І нарікав нарід на Мойсея, кажучи: Що питимемо?
<p>25 Закликав же Мойсей до Господа. І показав йому Господь дерево, і він вкинув його у воду, і посолодшала вода. Там дав йому оправдання і суди, і там його випробував.
<p>26 І сказав: Якщо слухаючи послухаєшся голосу твого Господа Бога, і творитимеш те, що миле перед ним, і сприймеш його заповіді, і збережеш всі його оправдання, не наведу на тебе усі хвороби, які Я навів на єгиптян. Бо Я є Господь, що тебе оздоровляє.
<p>27 І пішли до Еліму, і було там дванадцять джерел води і сімдесять дерев пальмових. Отаборилися ж там при воді.



<h4>



Виход 16
<p>1 Піднялися ж з Еліму і ввесь збір ізраїльських синів пішов до пустині Сін, що є між Елімом і між Синаєм. Пятнадцятого ж дня другого місяця, від того як вони вийшли з єгипетської землі,
<p>2 ввесь збір ізраїльських синів почав нарікати на Мойсея й Аарона.
<p>3 І сказали до них ізраїльські сини: Краще було б, якщо б ми померли побиті Господом в єгипетській землі, коли ми сиділи при казанах мяса, і їли ми хліби до сита. Бо ви вивели нас у цю пустиню, щоб голодом вигубити ввесь цей збір.
<p>4 Сказав же Господь до Мойсея: Ось я дам вам хліб з неба, і нарід вийде і зберуть його кожного дня, щоб випробувати їх чи підуть за моїм законом чи ні.
<p>5 І буде шостого дня і приготують те, що внесуть, і буде подвійним від того, що зберуть кожного дня.
<p>6 Сказав же Мойсей і Аарон до всього збору ізраїльських синів: Ввечорі пізнаєте, що Господь вивів вас з єгипетскої землі
<p>7 і вранці побачите Господню славу, коли вислухав ваше нарікання проти Бога. Ми ж чим є, що нарікаєте на нас?
<p>8 І сказав Мойсей: (Буде) коли дасть Господь вам ввечорі мясо їсти і вранці хліби до сита, бо Господь вислухав ваше нарікання, яким ви нарікаєте проти нас; а ми хто є? Бо ваше нарікання не проти нас, але проти Бога.
<p>9 Сказав же Мойсей до Аарона: Скажи всьому зборові синів ізраїльських: Прийдіть перед Бога. Бо він почув ваше нарікання.
<p>10 Коли ж говорив Аарон всьому збору ізраїльських синів, і вони повернулися до пустині, господня слава зявилася в хмарі.
<p>11 І Господь заговорив до Мойсея, кажучи:
<p>12 Я вислухав нарікання синів ізраїльських. Скажи їм, кажучи: До вечера їстимете мяса, і вранці насититеся хлібами. І пізнаєте, що Я Господь Бог ваш.
<p>13 Був же вечір і прийшли перепилиці і покрили табір. Вранці ж було наче настала роса довколо табору,
<p>14 і ось на лиці пустині щось мале наче насіння, біле наче мороз на землі.
<p>15 Побачивши ж його ізраїльські сини сказали один одному: Що це? Бо не знали, що це було. Сказав же Мойсей до них: Це хліб, якого Господь дав вам їсти.
<p>16 Це слово, яке Господь заповів: Зберете його кожний для родини, гомор на голову, за числом ваших душ, кожний з співжителями вашими зберете.
<p>17 Зробили же так ізраїльські сини, і зібрали один багато, і другий мало.
<p>18 І виміряли гомор, не мав надміру той, що багато (зібрав), і не мав браку той, що мало (зібрав). Кожний зібрав для тих, що були з ним.
<p>19 Сказав же Мойсей до них: Хай ніхто не залишить з нього до ранку,
<p>20 і не послухали Мойсея, але деякі залишили з нього до ранку; і породило хробаків і засмерділося. І розлостився на них Мойсей.
<p>21 І кожний зібрав його рано вранці достатньо для себе, а коли припекло сонце, воно топилося.
<p>22 Сталося ж шостого дня зібрали подвійно на потребу, два гомори для кожного. Прийшли ж усі старшини збору і сповістили Мойсеєві.
<p>23 Сказав же Мойсей до них: Це слово, яке сказав Господь: Завтра субота - святий відпочинок Господеві. Що лиш печете, печіть, і що лиш варите, варіть. І все що останеться, залишіть його в посудині на завтра.
<p>24 І оставили з нього на завтра, так як їм заповів Мойсей. І не засмерділося, ані не було в ньому хробака.
<p>25 Сказав же Мойсей: Їжте сьогодні, бо сьогодні - субота Господеві. Не знайдеться на рівнині.
<p>26 Шість днів збиратимете, а сьомого дня субота; в ній не буде.
<p>27 Сталося ж, сьомого дня дехто з народу вийшли збирати, і не знайшли.
<p>28 Сказав же Господь до Мойсея: Доки не хочете послухатись моїх заповідей і мого закону?
<p>29 Глядіть, бо Господь дав вам цей день в суботу; тому Він дав вам шостого дня хліби на два дні. Сидіть кожний в хатах ваших, хай ніхто сьомого дня не виходить з свого місця.
<p>30 І нарід держав суботу сьомого дня.
<p>31 І ізраїльські сини прозвали його імя: ман. Бо було біле, наче насіння коріяндра, а смак його як пляцка з медом.
<p>32 Сказав же Мойсей: Це слово, яке заповів Господь: Наповніть ґомором манни посудину для ваших родів, щоб побачили хліб, якого ви їли в пустині, як Господь вивів вас з єгипетскої землі.
<p>33 І сказав Мойсей до Аарона: Візьми одну золоту посудину, і вклади до неї повний ґомор манни, і покладеш її на зберігання перед Богом для ваших родів,
<p>34 так як заповів Господь Мойсеєві. І поклав Аарон перед свідченням на зберігання.
<p>35 Сини ж ізраїльські їли манну сорок літ, доки не прийшли до замешканої землі. Їли манну доки не прийшли до Фенікійської часті.
<p>36 А ґомор був десята часть трьох мірок.



<h4>



Виход 17
<p>1 І піднявся ввесь збір ізраїльських синів з пустині Сін за своїми полками за словом господнім і отаборилися в Рафідін. Не було ж води до пиття для народу.
<p>2 І хулив нарід на Мойсея кажучи: Дай нам води, щоб ми пили. І сказав їм Мойсей: Чому хулите на мене, і чому спокушаєте Господа?
<p>3 А там нарід був спрагнений води, і нарід нарікав на Мойсея, кажучи: Навіщо ти вивів нас з Єгипту, щоб спрагою вигубити нас і наших дітей і худобу?
<p>4 Закричав же Мойсей до Господа, кажучи: Що мені робити з цим народом? Ще трохи і мене каменуватимуть.
<p>5 І сказав Господь до Мойсея: Стань перед цим народом, візьми ж з собою старшин народу, і палицю, якою вдарив ти ріку, візьми в твою руку і йди.
<p>6 Я став там, заки ти прийдеш до скелі в Хориві. І вдариш скелю, і з неї вийде вода, і нарід питиме. Зробив же так Мойсей перед синами Ізраїля.
<p>7 І назвав імя того місця: Спокуса і Хула, через хулу синів Ізраїля і томущо спокусили Господа, кажучи: Чи є в нас Господь чи ні?
<p>8 Прийшов же Амалик і воював з Ізраїлем в Рафідін.
<p>9 Сказав же Мойсей Ісусові: Вибери собі сильних мужів, і пішовши, ополчися завтра проти Амалика. І ось я став на верху гори і божа палиця в моїй руці.
<p>10 І зробив Ісус так як сказав йому Мойсей, і отаборився проти Амалика. І Мойсей і Аарон і Ор піднялись на верх гори.
<p>11 І сталося, що коли Мойсей підняв руки, побіджував Ізраїль; коли ж спускав руки, побіджував Амалик.
<p>12 Руки ж Мойсея стали тяжкі, і взявши камінь підклали під нього, і він сів на ньому. Аарон же і Ор піддержували його руки, один звідси і один звідти. І Мойсейові руки були скріплені аж до заходу сонця.
<p>13 І розгромив Ісус вбивством меча Амалика і ввесь його нарід.
<p>14 Сказав же Господь до Мойсея: Запиши це до книги на память, і дай у вуха Ісуса, що: Знищеням знищу память Амалика з під неба.
<p>15 І збудував Мойсей жертівник Господеві, і назвав імя його: Господь моя охорона;
<p>16 бо таємною рукою воює Господь проти Амалика з роду в рід.



<h4>



Виход 18
<p>1 Почув же Йотор Мадіямський священик, тесть Мойсея все, що зробив Господь ізраїльський свому народові. Бо вивів Господь Ізраїля з Єгипту.
<p>2 Взяв же Йотор, тесть Мойсея, Сепфору жінку Мойсея після її відіслання
<p>3 і двох його синів. Імя одного з них Гірсам, бо сказав: Приходьком був я в чужій землі.
<p>4 Й імя другого Еліезер: Бо Бог мого батька мій помічник, і вирвав мене з руки Фараона.
<p>5 І прийшов Йотор, тесть Мойсея, і сини і жінка до Мойсея в пустиню, де отаборився на божій горі.
<p>6 Сповіщено ж Мойсеєві, кажучи: Ось Йотор твій тесть приходить до тебе, і жінка і два твої сини з ним.
<p>7 Вийшов же Мойсей на зустріч свому тестеві, і поклонився йому і поцілував його, і обнялися. І завів його до шатра.
<p>8 І розповів Мойсей тестеві все, що зробив Господь Фараонові і єгиптянам задля Ізраїля, і ввесь труд, що стався їм в дорозі, і як вирвав їх Господь з руки Фараона і з руки єгиптян.
<p>9 Йотор же був здивований всім добром, яке вчинив їм Господь, бо вирвав їх з руки єгиптян і з руки Фараона.
<p>10 І сказав Йотор: Благословенний Господь, бо вирвав свій нарід з руки єгиптян і з руки Фараона.
<p>11 Тепер я пізнав, що великий Господь, (більший) понад всіх богів, томущо напали на них.
<p>12 І приніс Йотор тесть Мойсея всепалення і жертви Богові. Прийшов же Аарон і всі ізраїльські старшини споживати хліб з тестем Мойсея перед Богом.
<p>13 І сталося після ранку сів Мойсей судити нарід. Стояв же перед Мойсеєм увесь нарід від ранку до вечера.
<p>14 І Йотор, побачивши все, що робить для народу, каже: Що це, те, що ти чиниш для народу? Чому ти сам сидиш, а ввесь нарід стоїть перед тобою від ранку до вечера?
<p>15 І каже Мойсей тестеві: Бо нарід приходить до мене просити суду від Бога.
<p>16 Бо коли буває між ними спір, і приходять до мене, розсуджую кожному, і навчаю їх божих заповідей і його закону.
<p>17 Сказав же тесть Мойсея до нього: Ти неправильно чиниш це слово.
<p>18 Незносним знесиленням знесилишся і ти і ввесь цей нарід, що є з тобою. Тяжким для тебе це слово, не зможеш ти сам один зробити.
<p>19 Тепер, отже, послухай мене, і пораджу тобі, і Бог буде з тобою. Будь ти для народу в Божих справах, і донесеш їхні слова до Бога,
<p>20 і засвідчуй їм Божі заповіді і його закон, і вкажеш їм на шляхи, якими ходитимуть в них, і діла, які чинитимуть.
<p>21 І ти підгледи собі з усього народу сильних мужів, що бояться Бога, праведних мужів, що ненавидять гордість, і наставиш їх над ними тисяцькими і сотниками і пятдесяцькими і десяцькими,
<p>22 і судитимуть нарід в усі години. А надмірно тяжке слово хай принесуть до тебе, малі ж суди хай судять вони, і полегшать тобі, і поможуть тобі.
<p>23 Якщо виконаєш це слово, тебе скріпить Бог, і зможеш служити, і ввесь цей нарід піде на своє місце з миром.
<p>24 Послухав же Мойсей голос тестя і вчинив так як він сказав йому.
<p>25 І Мойсей вибрав сильних мужів з усього Ізраїля, і наставив їх над ними тисяцькими і сотниками і пятдесяцькими і десяцькими,
<p>26 і судили нарід кожної години. А надмірно важку справу приносили до Мойсея, а кожну малу справу самі судили.
<p>27 Відпустив же Мойсей свого тестя і він пішов до своєї землі.



<h4>



Виход 19
<p>1 А третого місяця по виході ізраїльських синів з єгипетскої землі, цього дня пішли до Синайської пустині.
<p>2 І піднялися з Рафідін, і пішли до Синайської пустині, і там Ізраїль отаборився напроти гори.
<p>3 І Мойсей вийшов на божу гору, і Бог його покликав з гори, кажучи: Так скажеш домові Якова, і сповістиш синам Ізраїля:
<p>4 Самі ви побачили, що Я зробив єгиптянам, і Я вас підняв наче на крилах орлів, і Я вас привів до себе.
<p>5 І тепер, якщо слухом послухаєте мій голос і збережете мій завіт, будете мені особливим народом зпоміж усіх народів. Бо моєю є вся земля.
<p>6 Ви ж будете мені царським священством і святим народом. Ці слова скажеш ізраїльським синам.
<p>7 Пішов же Мойсей і покликав старшин народу, і виклав перед ними всі ці слова, які заповів йому Бог.
<p>8 Відповів же ввесь нарід однодушно і сказав: Усе, що сказав Бог, зробимо і слухатимемось. Доніс же Мойсей слова народу Богові.
<p>9 Сказав же Господь до Мойсея: Ось Я приходжу до тебе в стовпі хмари, щоб почув нарід, як Я розмовляю з тобою, і тобі повірять на віки. Сповістив же Мойсей слова народу Господеві.
<p>10 Сказав же Господь до Мойсея: Зійшовши, засвідчи народові, і очисть їх сьогодні і завтра, і хай виперуть одіж;
<p>11 і хай будуть готові на третий. Бо третого дня Господь зійде на Синайську гору перед всім народом.
<p>12 І розділиш нарід довкола, кажучи: Вважайте, не виходьте на гору і не доторкайтеся десь до неї. Кожний хто доторкнеться до гори, згине смертю.
<p>13 Не доторкнеться рука до неї, бо камінням буде закаменована чи застрілена стрілою; чи то скотина, чи то людина, не житиме. Коли голоси і труби і хмара відійде від гори, вони підуть на гору.
<p>14 Зійшов же Мойсей з гори до народу і освятив їх, і випрали одіж.
<p>15 І він сказав народові: Будьте готові три дні, не входіть до жінки.
<p>16 Сталося ж, третого дня, коли світало, були голоси і блискавки і темна хмара на Синайській горі, носився великий голос труби. І перелякався ввесь нарід, що в таборі.
<p>17 І вивів Мойсей нарід на зустріч Богові з табору, і стали під горою.
<p>18 А Синайська гора вся диміла, томущо зійшов Бог на неї у вогні, і підносився дим наче дим печі. І ввесь нарід дуже перелякався.
<p>19 А голоси труби звучали що раз сильніше. Мойсей говорив, а Бог йому відповідав голосом.
<p>20 Зійшов же Господь на Синайську гору на вершок гори, і Господь покликав Мойсея на вершок гори, і Мойсей вийшов.
<p>21 І сказав Бог до Мойсея, кажучи: Зійди, щоб засвідчити народові, щоб часом не наблизився до Бога, щоб поглянути і не впало багато з них.
<p>22 І священики, які наближаються до Бога, хай освятяться, щоб часом Господь не відступив від них.
<p>23 І сказав Мойсей до Бога: Нарід не зможе підійти до Синайської гори, бо ти завіщав нам, кажучи: Відділи гору і освяти її.
<p>24 Сказав же йому Господь: Іди, зійди, і вийди ти і Аарон з тобою. А священики і нарід хай не намагаються вийти до Бога, щоб Господь не погубив (декого) з них.
<p>25 Зійшов же Мойсей до народу і сказав їм.



<h4>



Виход 20
<p>1 І Господь сказав всі ці слова, кажучи:
<p>2 Я є Господь Бог твій, який тебе вивів з єгипетскої землі, з дому рабства.
<p>3 Ти не матимеш інших Богів, за вийнятком мене.
<p>4 Не зробиш собі ідола, ані будь якої подоби, яка на небі вгорі, і яка на землі вдолі, і яка в водах під землею.
<p>5 Не поклонишся їм, ані не послужиш їм. Бо Я Господь Бог твій, Бог ревнивий, який віддає гріхи батьків на дітях до третого і четвертого покоління тим, що ненавидять мене.
<p>6 Що чинить милосердя тисячам, тим, що люблять мене і бережуть мої заповіді.
<p>7 Не візьмеш імя Господа Бога твого на даремно. Бо Господь не очистить того, що бере імя його на даремно.
<p>8 Памятай суботний день, щоб його освятити.
<p>9 Шість днів працюй і робитимеш всі твої діла;
<p>10 а сьомий день - субота Господеві Богові твому. Не чинитимеш ніякого діла в ньому ти і твій син і твоя дочка, твій раб і твоя рабиня, твій віл і твій осел і вся твоя худоба і чужинець, що живе в тебе.
<p>11 Бо в шістьох днях Господь створив небо і землю і море і все, що в них, і спочив сьомого дня. Тому поблагословив Господь сьомий день і його освятив.
<p>12 Шануй твого батька і матір, щоб добре тобі було, і щоб ти був довголітним на добрій землі, яку твій Господь Бог дає тобі.
<p>15 Не вбєш.
<p>13 Не чинитимеш перелюбу.
<p>14 Не вкрадеш.
<p>16 Не свідчитимеш ложно ложного свідчення проти твого ближнього.
<p>17 Не пожадатимеш жінки твого ближнього. Не пожадатимеш хати твого ближнього, ані його поля, ані його раба, ані його рабині, ані його вола, ані його осла, ані будь якої його скотини, ані того, що є твого ближнього.
<p>18 І ввесь нарід бачив блискавки і голос та голос труби, і гору, що диміла. А перелякавшись, ввесь нарід став здалека.
<p>19 І сказали до Мойсея: Говори до нас ти, і хай не говорить до нас Бог, щоб ми не вмерли.
<p>20 І Мойсей каже до них: Будьте мужні. Бо прийшов до вас Бог щоб вас випробувати, щоб його страх був у вас, щоб ви не грішили.
<p>21 А нарід стояв здалека, Мойсей же ввійшов у темряву, де був Бог.
<p>22 Сказав же Господь до Мойсея: Так скажеш домові Якова і сповістиш синам Ізраїля: Ви побачили, що Я з неба заговорив до вас.
<p>23 Не зробите собі сріблих богів, і не зробите собі золотих богів.
<p>24 Зробите мені жертівник з землі, і принесете на ньому в жертву цілопалення і за ваше спасіння, вівці і ваші телята в кожному місці, де лиш назву моє імя там, і прийду до тебе і поблагословлю тебе.
<p>25 Якщо ж робиш мені жертівник з каміння, не будуватимеш з тесаних, бо ти до нього приклав знаряддя і опоганив.
<p>26 Не ітимеш сходами до мого жертівника, щоб ти не відкрив твого сорому на ньому.



<h4>



Виход 21
<p>1 І це оправдання, які покладеш перед ними.
<p>2 Якщо вкупиш раба єврея, шість літ тобі працюватиме; а в сьомому році буде відпущений даром на свободу.
<p>3 Якщо він сам ввійшов, і сам вийде. Якщо ж разом з ним ввійшла жінка, і жінка вийде з ним.
<p>4 Якщо ж пан дасть йому жінку, і народить йому синів чи дочок, жінка і діти будуть (власність) його пана, а він сам вийде.
<p>5 Якщо ж раб, відповівши, скаже: Я полюбив мого пана і жінку і дітей, не відходжу на свободу;
<p>6 його пан приведе його до божого судилища, тоді і приведе його до дверей, до одвірка, і пан шилом проколе його ухо, і служитиме йому на віки.
<p>7 Якщо ж хтось продасть свою дочку в рабиню, не відійде так як відходять рабині.
<p>8 Якщо не догодить її панові за якого вийшла, відпустить її. А чужому народові не дозволяється йому продати її, бо погордив нею.
<p>9 Якщо ж заручив її синові, вчинить з нею за правилами дочок.
<p>10 Якщо ж візьме собі іншу, не позбавить її потрібного і одежі і спілкування.
<p>11 Якщо ж цих трьох не вчинить її, вийде без грошей задармо.
<p>12 А якщо хтось когось ударить і помре, хай помре смертю.
<p>13 А тому, що не хотів, але Бог передав його в руки, дам тобі місце, куди втече вбивця туди.
<p>14 Якщо ж хто стежить, щоб підступно убити свого ближнього, і прибіжить, заберуть його від мого жертівника, щоб убити.
<p>15 Хто бє свого батька чи свою матір, хай помре смертю.
<p>16 Хто проклинає свого батька чи свою матір хай помре смертю.
<p>17 Якщо хтось украде когось з ізраїльських синів, і заволодівши ним, продасть, і знайдеться в нього, хай помре смертю.
<p>18 Якщо ж сперечаються два чоловіки, і вдарить хто ближнього каменем чи пястуком і не помре, а ляже на ліжко,
<p>19 якщо чоловік, вставши, вийде з палицею надвір, той, що вдарив буде невинним. Лише заплатить за втрату його праці і лікування.
<p>20 Якщо ж хто вдарить свого раба чи свою рабиню палицею, і помре від його руки, хай буде покараний карою.
<p>21 Якщо ж проживе один день чи два, не буде покараний, бо це його гроші.
<p>22 Якщо ж бються два чоловіки і вдарять вагітну жінку, і втратить свою дитину, що не вповні сформована, заплатить кару, таку яку накладе чоловік жінки, дасть з оцінкою.
<p>23 Якщо ж вповні сформована буде (дитина), дасть душу за душу,
<p>24 око за око, руку за руку, зуб за зуб, ногу за ногу,
<p>25 опік за опік, рану за рану, синець за синця.
<p>26 Якщо ж хто вибє око свого раба чи око своєї рабині, і осліпне, свобідними відішле їх задля їхнього ока.
<p>27 Якщо ж вибє зуб раба або зуб своєї рабині, свобідними відішле їх задля їхнього зуба.
<p>28 Якщо ж віл рогами поколе чоловіка чи жінку, і помре, камінням закаменують вола, і не їстиметься його мясо; а пан вола буде невинним.
<p>29 Якщо ж віл рогами коле перед учора і перед третим (днем), і засвідчать його панові, і не усунув його, а рогами поколе чоловіка чи жінку, хай віл буде побитий камінням, і його пан хай помре.
<p>30 Якщо ж викуп накладуть на нього, дасть викуп за свою душу, що лиш на нього накладуть.
<p>31 Якщо ж рогами поколе сина чи дочку, зроблять з ним за цим приписом.
<p>32 Якщо ж віл поколе рогами раба чи рабиню, дасть їхньому панові тридцять дідрахм срібла, і закаменують вола.
<p>33 Якщо ж хто відкриє яму, чи викопає яму і її не закриє, і впаде туди теля чи осел,
<p>34 пан ями заплатить. Дасть срібло їхньому панові, а те, що згинуло, його буде.
<p>35 Якщо ж чийсь віл рогами поколе сусіднього вола, і помре, продадуть живого вола і розділять його ціну, і поділять вола, що згинув.
<p>36 Якщо ж відомо, що віл коле рогами перед учора і перед третим днем, і засвідчили його панові і не усунув його, він віддасть вола за вола, а мертвий йому буде.
<p>37 Якщо ж хто вкраде теля чи вівцю і їх заріже чи продасть, віддасть за теля пять телят і за вівцю чотири вівці.



<h4>



Виход 22
<p>1 Якщо ж в розбої знайдеться злодій, і зранений помре, не має за ним вбивства;
<p>2 Якщо ж на нього зійде сонце, винним є, щоб вмерти. Якщо ж він не має (нічого) хай буде проданий за вкраджене.
<p>3 Якщо ж буде зловлений, і крадене знайдеться живим в його руці від осла до вівці, подвійне віддасть.
<p>4 Якщо ж хто випасе поле чи виноградник, і пожене свою скотину випасати чуже поле, віддасть з свого поля, з свого плоду. Якщо ж усе поле випасе, віддасть найкраще свого поля, або найкраще свого виноградника.
<p>5 Якщо ж огонь, вийшовши, знайде терня і запалить тік, чи колосся, чи поле, віддасть той, що запалив вогонь.
<p>6 Якщо ж хто ближньому дасть срібло чи посуд на зберігання, і викрадене буде з хати людини, якщо знайдеться злодій, віддасть подвійно.
<p>7 Якщо ж злодій не знайдеться, прийде пан дому перед Бога, і покленеться, що він не вчинив зла відносно всього даного на зберігання ближнім.
<p>8 За кожний визначений злочин відносно теляти і осла і вівці і плаща і всякої оскарженої втрати, якою отже не була б, перед Богом буде суд обом, і винний перед Богом віддасть подійне ближньому.
<p>9 Якщо ж хто дасть ближньому осла або теля чи вівцю чи будь яку скотину на зберігання, і буде побитою чи згине чи попаде в полон і ніхто не знає,
<p>10 клятва буде до Бога між обома, що він не вчинив зло щодо всього повіреного ближнім. І так його пан прийме, і не віддасть.
<p>11 Якщо ж украденим буде у нього, віддасть панові.
<p>12 Якщо ж звірі розірвуть, попровадить його до розшматованого і не заплатить.
<p>13 Якщо ж хтось позичить (щось) у ближнього і побитим буде чи згине, а пана не було з ним, віддасть.
<p>14 Якщо ж пан був з ним, не віддасть. Якщо ж найманцем є, буде йому за його наєм.
<p>15 Якщо ж хто обманить не заручену дівчину і переспить з нею, віном вивінує її собі за жінку.
<p>16 Якщо ж, забороняючи, заборонить і не захоче її батько віддати її йому за жінку, дасть батькові гроші згідно з віном дівчат.
<p>17 Чародіїв не оставите при житті.
<p>18 Кожного, що зліг з скотиною, убєте їх смертю.
<p>19 Хто приносить богам жертву, хіба що одному Господеві, буде вигублений.
<p>20 І не скривдите приходька ані його не засмутите; бо ви були приходьками в єгипетскій землі.
<p>21 Кожну вдову і сироту не кривдитимете.
<p>22 Якщо ж злом скривдите їх, і кричучи, заволають до мене, слухом вислухаю їх голос,
<p>23 і розгніваюся гнівом, і убю вас мечем, і ваші жінки стануть вдовами, і ваші діти сиротами.
<p>24 Якщо ж позичиш гроші бідному братові, що з тобою, не спіши його, не накладеш на нього лихву.
<p>25 А якщо в залог візьмеш одіж ближнього, перед заходом сонця віддаси йому;
<p>26 бо це одяг його, це одинока одіж встиду його. В чому спатиме? Якщо, отже, закличе до мене, вислухаю його; бо я милосердний.
<p>27 Не говоритимеш зла на богів, і старшинам твого народу не скажеш зла.
<p>28 Первоплоди току і твого точила не задержиш. Первородних твоїх синів мені даси.
<p>29 Так вчиниш з твоїм телям і твоєю вівцею і твоїм ослом. Сім днів буде при матері, а осьмого дня віддаси його мені.
<p>30 Чоловіками святими будете мені. І мяса з розірваного звірами не їстимете, псові вкинете його.



<h4>



Виход 23
<p>1 Не сприймеш безглуздих чуток. Не згодишся з неправедним стати неправедним свідком.
<p>2 Не будеш учасником зла з багатьма. Не пристанеш до багатьох, щоб податися з багатьма, щоб відхилити суд.
<p>3 І бідного не помилуєш на суді.
<p>4 Якщо ж зустрінеш вола твого ворога чи його осла, що блукають, повернувши, віддаси йому.
<p>5 Якщо ж побачиш осла твого ворога, що впав під своїм тягарем, не минеш його, але підведеш його з ним.
<p>6 Не зміниш вирок бідного на його суді.
<p>7 Відступиш від всякого несправедливого слова. Не убєш невинного і праведника, і не виправдаєш неправедного задля дарів.
<p>8 І не візьмеш дарів; бо дари осліплюють очі видючих і псують справедливі слова.
<p>9 І не засмучуйте приходька, бо ви знаєте душу приходька; бо самі ви були приходьками в єгипетскій землі.
<p>10 Шісь літ сіятимеш на твоїй землі і збереш її плоди.
<p>11 Сьомого ж зробиш відпущення і облишиш її, і їстимуть бідні твого народу, а те що останеться, їстимуть дикі звірі. Так зробиш з твоїм виноградом і твоїми оливками.
<p>12 Шість днів робитимеш твої діла. Сьомого ж дня спочинеш, щоб спочив твій віл і твій осел, і щоб спочив син твоєї рабині і приходько.
<p>13 Все, що Я вам сказав, збережете. І не згадаєте імена інших богів, ані не почується з ваших уст.
<p>14 Три рази в році святкуватимете мені.
<p>15 Празник опрісноків зберігатимете. Сім днів їстимете опрісноки, так як заповів Я тобі, за часом новомісяччя; бо в ньому ти вийшов з Єгипту. Не зявишся переді мною порожним.
<p>16 І зробиш празник зібрання первоплодів твоїх діл, які посієш в твоїм полі, і празник закінчення в кінці року на збирання твоїх діл з твого поля.
<p>17 Три рази в році зявиться кожний чоловічого роду твого перед твоїм Господом Богом.
<p>18 Бо коли викину народи з перед твого лиця, і поширю твої границі, не принесеш в жертву з квасом кров моєї жертви, ані не лежатиме лій мого празника до ранку.
<p>19 Найкраще з первоплодів твоєї землі принесеш до дому твого Господа Бога. Не звариш ягня в молоці своєї матері.
<p>20 І ось Я посилаю мого ангела перед твоїм лицем, щоб стеріг тебе в дорозі, щоб ввести тебе до землі, яку Я тобі приготовив.
<p>21 Вважай на себе і послухай його і не будь непослушним йому. Бо він не відступить від тебе, бо моє імя є на ньому.
<p>22 Якщо, чуючи, послухаєш мій голос, і зробиш все, що лиш скажу тобі, буду ворогом твоїм ворогам, і буду противником твоїм противникам.
<p>23 Бо піде мій ангел - твій провідник, і введе тебе до Аморрея і Хеттея і Ферезея і Хананея і Ґерґесея і Евея і Євусея, і знищу їх.
<p>24 Не поклонишся їхнім богам, ані не послужиш їм. Не чинитимеш за їхніми ділами, але знищиш очищення, і, нищачи, знищиш їхні стовпи.
<p>25 І послужиш твому Господеві Богові, і поблагословлю твій хліб і твоє вино і твою воду, і відверну від вас хворобу.
<p>26 Не буде бездітного ані безплідної на твоїй землі. Помножу число твоїх днів.
<p>27 І пішлю страх як твого провідника, і налякаю всі народи, до яких ти ввійдеш до них, і зроблю всіх твоїх противників втікачами.
<p>28 І пішлю шершені перед тобою, і відженуть від тебе Амореїв і Евеїв і Хананеїв і Хеттеїв.
<p>29 Не вижену їх в одному році, щоб земля не стала пустинею і численними не стали проти тебе звірі землі.
<p>30 Поволи, поволи вижену їх від тебе, доки не побільшишся і не унаслідиш землю.
<p>31 І покладу твої границі від Червоного моря до Филистимського моря, і від пустині до великої ріки Евфрату. І віддам у ваші руки тих, що сидять на землі. І віджену їх від тебе.
<p>32 Не чинитимеш з ними угоди і завіту з їхніми богами,
<p>33 і не остануться в твоїй землі, щоб не привели тебе до гріха проти мене. Бо якщо послужиш їхнім богам, вони будуть тобі спотиканням.



<h4>



Виход 24
<p>1 І сказав Мойсеєві: Підійди до Господа ти і Аараон і Надав і Авіюд і сімдесять старшин Ізраїля, і поклоняться здалека Господеві,
<p>2 І наближиться Мойсей сам до Бога, вони ж не наближаться. А нарід з ними не підійде.
<p>3 Прийшов же Мойсей і сказав народові всі Божі слова і оправдання. Відповів же ввесь нарід одним голосом, кажучи: Всі слова, які сказав Господь, зробимо і послухаємось.
<p>4 І записав Мойсей всі господні слова. Вставши ж, Мойсей вранці збудував жертівник під горою і дванадцять каменів на дванадцять племен Ізраїля.
<p>5 І післав молодців синів Ізраїля і принесли всепалення, і принесли телят, жертву спасіння Богові.
<p>6 Взявши ж Мойсей половину крови налив до посудини, половину ж крови вилив на жертівник.
<p>7 І взявши книгу завіту, прочитав народові до ух і сказали: Все, що сказав Господь, зробимо і послухаємося.
<p>8 Взявши ж Мойсей кров, покропив нарід і сказав: Ось кров завіту, який заповів Господь з вами про всі ці слова.
<p>9 І пішов Мойсей і Аарон і Надав і Авіюд і сімдесять старшин Ізраїля,
<p>10 і побачили місце, де стояв там Бог Ізраїля. І під ногами його наче діло каменя сапфіра, і наче вигляд небесної тверді чистотою.
<p>11 І з вибраних Ізраїля не забракло ані одного. І зявилися на Божому місці, і їли і пили.
<p>12 І сказав Господь до Мойсея: Вийди до мене на гору і стань там, і дам тобі камяні таблиці, закон і заповіді, які я написав, щоб дати їм закон.
<p>13 І вставши Мойсей та Ісус його слуга, вийшли на Божу гору.
<p>14 І старшинам сказали: Почекайте тут, доки не повернемося до вас. І ось з вами Аарон і Ор; якщо кому трапиться суд, хай ідуть до них.
<p>15 І вийшов Мойсей та Ісус на гору, і хмара покрила гору.
<p>16 І Божа слава зійшла на Синайську гору, і покрила її хмара, шість днів. І покликав Господь Мойсея сьомого дня з посеред хмари.
<p>17 Вид же господньої слави наче палаючий огонь на верху гори перед синами Ізраїля.
<p>18 І ввійшов Мойсей в середину хмари, і піднявся на гору, і був там на горі сорок днів і сорок ночей.



<h4>



Виход 25
<p>1 І заговорив Господь до Мойсея, кажучи:
<p>2 Скажи синам Ізраїля, і принесете мені первоплоди з усього, що лиш спаде на серце, і візьмете мої первоплоди.
<p>3 І це є первоплід, який візьмете в них: золото, срібло, мідь,
<p>4 синю тканину, порфіру, подвійний кармазин, і виссон тканий і козячу вовну,
<p>5 і почервонені скіри баранів і сині скіри і негниюче дерево,
<p>7 і сардійський камінь і каміння для різьби для нагрудника і довгого одягу.
<p>8 І зробиш мені освячення і зявлюся у вас;
<p>9 і зробиш мені за всім, що я тобі показую на горі, образ кивоту і образ всього його посуду. Так зробиш.
<p>10 І зробиш кивот свідчення з негниючого дерева, два і пів ліктів в довжину, і лікоть і пів в ширину, і лікоть і пів в висоту.
<p>11 І позолотиш його чистим золотом, позолотиш його зі зовні і всередині. І зробиш йому плетені золоті вінці довкола.
<p>12 І викуєш йому чотири золоті перстені, і покладеш на чотири строни, два перстені на одну сторону і два перстені на другу сторону.
<p>13 Зробиш же носилки з негниючого дерева, і позолотиш його золотом.
<p>14 І вкладеш носила в перстені, що по боках кивоту, щоб нести ними кивот.
<p>15 В перстенях кивота носила будуть непорушні.
<p>16 І до кивоту вкладеш свідчення, які Я тобі дам.
<p>17 І зробиш очищення - покриття з чистого золота, два і пів ліктів в довжину, і лікоть і пів в ширину.
<p>18 І зробиш два золоті ковані херувими, і покладеш їх з обох сторін очищення.
<p>19 Хай буде зроблений один херувим з цієї сторони і один херувим з другої сторони очищення. І зробиш двох херувимів з обох сторін.
<p>20 Херувими матимуть зверху простягнені крила, отінюючи своїми крилами очищення, і їх лиця (звернені) до себе; лиця херувимів будуть (звернені) до очищення.
<p>21 І покладеш очищення на кивоті згори, і до кивоту вкладеш свідчення, які Я тобі дам.
<p>22 І дам пізнати себе звідти тобі, і говоритиму до тебе з над очищення між двома херувимами, що є над кивотом свідчення, і відносно всього, що заповідаю тобі для синів Ізраїля.
<p>23 І зробиш трапезу з чистого золота, два лікті довжина, і лікоть широта, і лікоть і пів висота.
<p>24 І зробиш для неї золоті плетені вінці кругом.
<p>25 і зробиш для неї вінець в долоню довкруги. І зробиш плетений вінець довкола вінця.
<p>26 І зробиш чотири золоті перстені, і покладеш перстені на чотири сторони її ніг під вінцем.
<p>27 І будуть перстені на вкладення тим, що носять, щоб нести на них трапезу.
<p>28 І зробиш носилки з негниючого дерева, і позолотиш їх чистим золотом, і носитимуть ними трапезу.
<p>29 І зробиш її посудини і кадильниці і миски і чаші, в яких приноситимеш жертви в них; зробиш їх з чистого золота.
<p>30 І покладеш на трапезу хліби предложення переді мною завжди.
<p>31 І зробиш світильник з чистого золота, зробиш світильник кованим; його стебло і галузки і чашки і кружки і лілеї будуть з нього.
<p>32 А шість галузок, що виходять з боків, три галузки світильника з одного його боку, і три галузки світильника з другого боку.
<p>33 І три чашки на вид оріха алмонда на кожній галузці, кружок і лелія. Так на шістьох галузках, що виходять зі світильника.
<p>34 І в світильнику чотири чашки на вид оріха алмонда на кожній галузці, кружки і їх лелії.
<p>35 Кружок під двома галузками з нього, і кружок під чотирма галузками з нього. Так для шістьох галузок, що виходять з світильника.
<p>36 Кружки і галузки будуть з нього. Увесь кований з одного чистого золота.
<p>37 І зробиш сім його світел; і вставиш світла і світитимуть з одного лиця.
<p>38 І зробиш з чистого золота його наливач і його підставки.
<p>39 Талант чистого золота ввесь цей посуд.
<p>40 Гляди зробиш за зразком показаним тобі на горі.



<h4>



Виход 26
<p>1 І зробиш шатро з десяти завіс з тканої багряниці і з синьої тканини і порфіри і пряденого кармазину. Херувимів зробиш вишиваним ділом.
<p>2 Довжина однієї завіси двадцять вісім ліктів, і широта буде чотири лікті; одна міра ця буде для всіх завіс.
<p>3 А пять завіс будуть злучені разом одна до одної, і пять завіс будуть злучені одна до одної,
<p>4 і зробиш їм сині петлі на краях першої завіси з одного боку для злуки; і так зробиш на краї зовнішної завіси для другої злуки.
<p>5 А зробиш пятдесять петельок на одній завісі і пятдесять петельок зробиш з краю завіси для другої злуки; (будуть) напроти себе і співпадатимуть кожна собі.
<p>6 І зробиш пятдесять золотих кільців і злучиш завіси одну з одною кільцями і буде одне шатро.
<p>7 І зробиш одинадцять скір з волоссям як покриття над шатром; зробиш їх зі скіри.
<p>8 Довжина однієї скіри буде тридцять ліктів, і чотири лікті ширина однієї скіри; це буде міра для одинадцятьох скір.
<p>9 І злучиш пять скір разом, і шість скір разом. І загорнеш шосту скіру на переді шатра.
<p>10 І зробиш пятдесять петельок для злуки на краю однієї скіри, що посередині, і зробиш пятдесять петельок на краю скіри для другої злуки.
<p>11 І зробиш пятдесять мідяних кільців, і злучиш перстені з петельками і злучиш скіри і буде одне.
<p>12 І згорнеш надмір скір шатра: пів скіри, що є з надвишком згорнеш, надмір скір шатра згорнеш за шатром;
<p>13 лікоть з цього (боку) лікоть і з того (боку) з надміру скір, з довжини скір шатра буде покривати строни шатра звідси і звідти, щоб було покритим.
<p>14 І зробиш покриття шатра з почервонених скір баранів і синє скіряне покриття зверху.
<p>15 І зробиш стовпи шатра з негниючого дерева:
<p>16 зробиш один стовп десять ліктів, і один і пів ліктів ширина одного стовпа,
<p>17 дві сполуки для одного стовпа, відповідно один до одного. Так зробиш зі всіма стовпам шатра.
<p>18 І зробиш стовпи шатра, двадцять стовпів з північної сторони.
<p>19 І зробиш сорок срібних стояків для двадцятьох стовпів, два стояки для одного стовпа з обох його сторін, і два стояки для одного стовпа з обох його боків.
<p>20 І друга сторона до полудня - двадцять стовпів;
<p>21 і їхніх сорок сріблих стояків, два стояки для одного стовпа на його оба боки, і два стояки для одного стовпа на його оба боки.
<p>22 І зі заду шатра на стороні до моря (західній) зробиш шість стовпів.
<p>23 і зробиш два стовпи в куті шатра зі заду
<p>24 і будуть однакові здолу; і самі будуть рівні від голови до однієї злуки, так зробиш з обома, буде для обох кутів.
<p>25 І буде вісім стовпів, і шістнадцять їхніх сріблих стояків: два стояки для одного стовпа і два стояки для другого стовпа; на обі його сторони.
<p>26 І зробиш поперечки з негниючих дерев, пять одному стовпові з одного боку шатра,
<p>27 і пять поперечок для стовпа для другої сторони шатра, і пять поперечок для стовпа ззаду, зі сторони шатра, що до моря (заходу).
<p>28 І сердня поперечка між стовпами хай проходить від однієї сторони до другої сторони.
<p>29 І позолотиш стовпи золотом, і зробиш золоті перстені, до яких вкладеш поперечки, і позолотиш поперечки золотом.
<p>30 І поставиш шатро за образом показаним тобі на горі.
<p>31 І зробиш завісу з синьої тканини і порфіри і тканого кармазину і пряденого виссону. Ділом тканим зробиш в ньому херувимів.
<p>32 І покладеш його на чотири негниючі стовпи позолочені золотом. І їх верхи золоті, і їх чотири стояки сріблі.
<p>33 І повісиш занавісу на стовпах, і внесеш туди досередини за завісу кивот свідчення. І розділяє занавіса вам між святим і між святим святих.
<p>34 І закриєш занавісою кивот свідчення в святому святих.
<p>35 І покладеш трапезу зізовні занавіси, і світило перед трапезою на стороні шатра, що до полудня, і поставиш трапезу зі сторони шатра, що до півночі.
<p>36 І зробиш загороду з синьої тканини і порфіри і тканого кармазину і пряденого виссону діло вишите.
<p>37 І зробиш для занавіси пять стовпів, і позолотиш їх золотом, і їхні верхи золоті, і зробиш їм пять мідяних стояків.



<h4>



Виход 27
<p>1 І зробиш жертівник з негниючого дерева, пять ліктів довжина, і пять ліктів широта. Жертівник буде чотирикутним, і три лікті його висота.
<p>2 І зробиш роги на чотирьох кутах; з нього хай будуть роги, і покриєш їх міддю.
<p>3 І зробиш вінець для жертівника і його покривало, і його казанки, і його вилки, і його посудину на огонь, і ввесь його посуд зробиш з міді.
<p>4 І зробиш йому мідяний посуд на огонь подібний до сітки, і зробиш посудові на огонь чотири мідяні обручки на чотирьох кутах.
<p>5 І покладеш їх під посудину на огонь вдолі жертівника. А посудина на огонь буде до половини жертівника.
<p>6 І зробиш жертівникові носилки з негниючого дерева, і обложиш їх міддю.
<p>7 І вкладеш носилки до каблуків, і будуть носилки жертівника при боках, щоб його нести.
<p>8 Зробиш його порожним з дощок; за показаним тобі на горі, так зробиш.
<p>9 І зробиш притвір шатрові. На стороні, що до півдня, завіси притвору з тканого виссону довжина сто ліктів для однієї сторони.
<p>10 І їхні стовпи двадцять і їхні мідяні стояки двадцять, і їх кільця і защіпки сріблі.
<p>11 Так на стороні до півночі завіса, сто ліктів довжини. І їх стовпи двадцять, і їх стояки мідяні двадцять, і кільці і защіпки стовпів і стояки посріблені сріблом.
<p>12 Широта ж притвору, що до моря (заходу), завіси пятдесять ліктів: їх стовпів десять, і їх стояків десять.
<p>13 І широта притвору, що до півдня, завіса пятдесять ліктів: їх стовпи десять, і їх стояки десять.
<p>14 І висота завіс однієї сторони пятнадцять ліктів: їх стовпи три, і їх стояки три.
<p>15 І друга сторона завіс висота пятнадцять ліктів: їх стовпів три, і їх стояків три.
<p>16 І двері притвору завіса, двадцять ліктів висота, з синьої тканини і порфіри і пряденого кармазину і тканого виссону праця вишита: їх стовпи чотири, і їх стояки чотири.
<p>17 Всі стовпи притвору довкола оковані сріблом, і їх верхи сріблі, і їх стояки мідяні.
<p>18 Довжина ж притвору сто на сто, і ширина пятдесять на пятдесять, і висота пять ліктів, з пряденого виссону, і їх стояки мідяні.
<p>19 І ввесь посуд і все знаряддя і кілки притвору мідяні.
<p>20 І ти заповіж ізраїльським синам, і хай візьмуть тобі рафіновану чисту биту олію з оливок для світла, щоб світильник завжди світив.
<p>21 В шатрі свідчення зізовні занавіси, що над завітом, запалює його Аарон і його сини з вечора до ранку перед Господом. Закон вічний на ваші роди у синів ізраїльських.



<h4>



Виход 28
<p>1 І ти приведи до себе твого брата Аарона і його синів, що з синів ізраїльських, щоб були мені священиками, Аарона і Надава і Авіюда і Елеазара і Ітамара синів Аарона.
<p>2 І вшиєш святу одіж для твого брата Аарона на честь і славу.
<p>3 І ти скажи всім, що мудрі умом, яких Я наповнив духом і хистом, і хай пошиють святу одіж Ааронові для святого, в якій мені служитиме.
<p>4 І це ті ризи, які пошиють: нагрудник і наплечник і довгу ризу і мережаний хитон і мітру і пояс. І зроблять святі ризи Аронові і його синам, щоб мені служили.
<p>5 І вони візьмуть золото і синю тканину і порфіру і кармазин і виссон.
<p>6 І зроблять наплечник з пряденого виссону, ткане діло митця.
<p>7 Два наплечники будуть злучені з собою одне з одним, простягнені на обі сторони.
<p>8 І полотно наплечників, що є на ньому, за своїм ділом буде з золота і синьої тканини і порфіри і тканого кармазину і пряденого виссону.
<p>9 І візьмеш два смарагдові камені, і вкарбуєш в них імена ізраїльських синів,
<p>10 шість імен на одному камені, і шість осталих імен на другому камені, за їх родами.
<p>11 Діло митця каменів, карбування печаті, вкарбуєш оба камені іменами синів ізраїльських.
<p>12 І покладеш оба камені на рамена наплечника. Камені памяті вони для ізраїльських синів. І Аарон носитиме імена синів Ізраїля перед Господом на обох своїх раменах, память про них.
<p>13 І зробиш малі щити з чистого золота,
<p>14 і зробиш два ланцюжки з чистого золота, перемішані з цвітами, діло плетене, і покладеш плетені ланцюжки на малі щити при їхніх раменах з переду.
<p>15 І зробиш слово суддейське, діло мистецьке. За складом наплечника зробиш його: його зробиш з золота і синьої тканини і порфіри і плетеної багряниці і тканого висону.
<p>16 Буде чотирокутним, подвійним. Долоня довжина і долоня ширина.
<p>17 І нашиєш на ньому шви наче каміння чотирьома рядами; ряд каміння буде сардія, топаза, смарагда, один ряд.
<p>18 І другий ряд антракс і сапфір і яспіс.
<p>19 І третий ряд ліґурій і ахат і аметист.
<p>20 І четвертий ряд хризоліт і вириллій і оних. Будуть окружені золотом, оправлені в золоті, за своїм рядом.
<p>21 І камені будуть з імен дванадцятьох синів ізраїльських за їх іменами, наче карбування печатей, кожний буде за імям дванадцятьох племен.
<p>22 І зробиш на слові плетені мережки діло ланцюжкове з чистого золота.
<p>29 І Аарон візьме імена синів ізраїльських на слові суддейськім на груди, як він входить до святого, память перед Богом. І покладеш на слові суддейськім мережки, покладеш ланцюжки на обох сторонах слова, і два малі щити покладеш на обох раменах наплечника з переду.
<p>30 І покладеш на слові суддейськім обявлення і правду. І буде на грудях Аарона, коли входить до святого перед Господа. І носитиме Аарон суди синів ізраїльських на грудях перед Господом завжди.
<p>31 І зробиш довгу одіж всю синю.
<p>32 І її отвір буде посередині, і матиме мережку довкола отвору, діло ткане, злука ткана з нього, щоб не роздерлася.
<p>33 І зробиш на рубці одежі вдолі наче цвітучого ґранату ґранатові яблука з синьої тканини і порфіри і пряденого кармазину і тканого виссону на рубці одежі довкола. Такий же вид золотих ґранатових яблок і дзвіночки між ними довкруги.
<p>34 При золотім ґранатовім яблуку дзвінок і цвіток на рубці одежі довкруги.
<p>35 І буде, що коли Аарон служить, почується його звук, коли входить до святого перед Господа і коли виходить, щоб не помер.
<p>36 І зробиш золоту чисту плитку, і викарбуєш на ній карбування печаті: Святість Господа.
<p>37 І покладеш її на ткану синю тканину і буде на мітрі, буде на переді мітри.
<p>38 І буде на чолі Аарона, і забере Аарон гріхи святих, все що тільки освятять сини ізраїльські, з кожного їх святого дару. І буде на чолі Аарона завжди, прийнятне їм перед Господом.
<p>39 І рубці одежі з виссону. І зробиш клобуки з виссону, і зробиш пояс, діло вишите.
<p>40 І синам Аарона зробиш одежі і пояси і зробиш клобуки для них на шану і славу.
<p>41 І вбереш в них твого брата Аарона і його синів, що з ним. І помажеш їх і наповниш їх руки і освятиш їх, щоб мені служили.
<p>42 І зробиш їм льняні штани, щоб покрити встид їхнього тіла; буде від бедр до стегон.
<p>43 І матимуть їх Аарон і його сини, коли входять до шатра свідчення, чи коли приходять служити до святого жертівника, і не наведуть на себе гріх, щоб не померли. Закон вічний для нього і для його насіння після нього.



<h4>



Виход 29
<p>1 І це є те, що зробиш їм, щоб освятити їх, щоб вони мені служили. Візьмеш одне теля з биків і двох баранів без вади
<p>2 і прісні хліби вимісені в олії, і прісні паланиці, вимісені в олії. Зробиш їх з пшеничної муки.
<p>3 І покладеш їх до одного кошика, і принесеш їх в коші, і теля і двох баранів.
<p>4 І приведеш Аарона і його синів до дверей шатра свідчення, і помиєш їх водою.
<p>5 І взявши одіж, зодягнеш твого брата Аарона і в довгу одіж і наплечник і слово, і прикріпиш йому слово до наплечника.
<p>6 І покладеш на його голову мітру і покладеш плитку Освячення на мітру.
<p>7 І візьмеш олію помазання і злиєш її на його голову і помажеш його.
<p>8 І приведеш його синів, і убереш їх в одіж,
<p>9 і підпережеш їх поясами, і накладеш їм клобуки. І буде їм служба для мене на віки. І сповниш руки Аарона і руки його синів.
<p>10 І приведеш теля до дверей шатра свідчення, і покладуть Аарон і його сини свої руки на голову теляти перед Господом при дверях шатра свідчення.
<p>11 І заколиш теля перед Господом при дверях шатра свідчення.
<p>12 І візьмеш з крови телята, і покладеш на роги жертівника твоїм пальцем. А всю осталу кров вилиєш при ногах жертівника.
<p>13 І візьмеш ввесь жир, що на внутреностях і чепець печінки і дві нирки і жир, що на них, і покладеш на жертівнику.
<p>14 А мясо теляти і шкіру і кал спалиш огнем за станом, бо це за гріх.
<p>15 І візьмеш одного барана і Аарон та його сини покладуть свої руки на голову барана.
<p>16 І заколиш його, і взявши кров, вилиєш на жертівник довкруги.
<p>17 І розшматуєш барана на члени, і помиєш внутреності і ноги водою, і покладеш на члени з головою.
<p>18 І принесеш цілого барана на жертівнику, цілопалення Господеві на милий запах. Це жертва Господеві.
<p>19 І візьмеш другого барана і Аарон та його сини покладе свої руки на голову барана.
<p>20 І заколиш його, і візьмеш з його крови, і покладеш на край правого уха Аарона і на кінець правої руки і на кінець правої ноги і на кінці правих ух його синів і на кінці їх правих рук і на кінці їх правих ніг.
<p>21 І візьмеш з крови, що на жертівнику, і з олії намащення, і покропиш на Аарона і на його одіж і на його синів і на одіж його синів з ним. І освятиться він і його одіж і його сини і одіж його синів, що з ним. А кров барана вилиєш на жертівник довкруги.
<p>22 І візьмеш з барана його жир і жир, що покриває внутреності, і чепець печінки і дві нирки і жир, що на них, і праве рамено. Бо це завершення.
<p>23 І один хліб з олії і одну прісну паланицю з коша, що покладені перед Господом.
<p>24 І покладеш все на руки Аарона і на руки його синів, і відділиш їх, як відділене перед Господом.
<p>25 І візьмеш їх з їхніх рук, і принесеш на жертівнику всепалення перед Господом, як приємний запах. Це жертва Господеві.
<p>26 І візьмеш грудь з барана завершення, це є для Аарона, і відділиш його як відділене перед Господом, і буде тобі як часть.
<p>27 І освятиш грудь відділення і рамено відділення, що відділене було і яке відлучене від барана завершення від Аарона і від його синів,
<p>28 і буде для Аарона і для його синів на вічний закон між синами Ізраїля. Бо це відлучення і відлучене буде у синів ізраїльських з жертв спасіння, відлучення для Господа.
<p>29 І свята одіж, яка є Аарона, буде його синам по ньому, щоб помазати їх в них, і довершити їхні руки.
<p>30 Сім днів носитиме їх єрей, що замість нього з його синів, який ввійде до шатра свідчення, щоб служити у святих.
<p>31 І візьмеш барана завершення, і звариш мясо на святому місці.
<p>32 І їстимуть Аарон і його сини мясо барана і хліби, що в коші при дверях шатра свідчення.
<p>33 Їстимуть їх в тому, в чому освятилися в них, щоб завершити їхні руки, щоб освятити їх, і чужинець не їстиме з них, бо воно святе.
<p>34 Якщо ж останеться з мяса жертви завершення і хлібів до ранку, спалиш остале вогнем; не їстиметься, бо це освячення.
<p>35 І зробиш Ааронові і його синам так за всім, що я тобі заповів. Сім днів сповниш їхні руки.
<p>36 І теля за гріх принесеш в день очищення, і очистиш жертівник коли ти освячуєш на ньому, і помажеш його, щоб його освятити.
<p>37 Сім днів очищуватимеш жертівник і освятиш його, і жертівник буде святе святих. Кожний, хто доторкнеться до жертівника освятиться.
<p>38 І це те, що принесеш на жертівнику. Два однолітні ягнята без вади на день на жертівнику, постійно, жертва постійна.
<p>39 Одне ягня принесеш вранці, і друге ягня принесеш ввечорі.
<p>40 І десяту часть пшеничної муки вимішеної в олії, в четвертій часті іна, і напиток четверта часть іна вина, для одного ягнати.
<p>41 І друге ягня принесеш ввечорі. Принесеш так як ранню жертву і так як його напиток, запах милий, жертва Господеві,
<p>42 постійна жертва у роди ваші, перед дверми шатра свідчення перед Господом, в них Я обявлюся тобі звідти, щоб говорити з тобою.
<p>43 І заповім там ізраїльським синам і освячуся в моїй славі.
<p>44 І освячу шатро свідчення і жертівник, і освячу Аарона і його синів, щоб служили мені.
<p>45 І прикликуватимуся в ізраїльських синах, і буду їхнім Богом,
<p>46 і пізнають, що Я їхній Господь Бог, що вивів їх з єгипетскої землі, щоб бути прикликаний ними, і бути їхнім Богом.



<h4>



Виход 30
<p>1 І зробиш кадильний жертівник з негниючого дерева. І зробиш його
<p>2 лікоть в довжину і лікоть в ширину, буде квадратовим. І два лікті висота. З нього будуть його роги.
<p>3 І позолотиш їх чистим золотом, його вогнище і його сторони довкруги і його роги, і зробиш йому золотий плетений вінець довкруги.
<p>4 І зробиш йому два обводи з чистого золота під його плетеним вінцем, зробиш на двох боках до двох кутів. І будуть перстені для носил, щоб його ними носити.
<p>5 І зробиш носила з негниючого дерева, і позолотиш їх золотом.
<p>6 І положиш його перед занавісою що є перед кивотом свідчення, в яких обявлюся тобі там.
<p>7 І кадитиме на ньому Аарон зложене запашне кадило. Рано вранці коли готуватиме світила, кадитиме на ньому,
<p>8 і коли запалює Аарон світила ввечорі, кадитиме на ньому. Кадило постійне завжди перед Господом на роди ваші.
<p>9 І не принесеш на ньому іншого кадила в принос, в жертву. І не пролиєш на ньому напитку.
<p>10 І Аарон принесе очищення на роги його раз в році. Від крови очищення гріхів виправдання раз в році очистить його в родах ваших. Це святе святих Господеві.
<p>11 І сказав Господь до Мойсея кажучи:
<p>12 Коли візьмеш перепис синів ізраїльських, коли перечислятимеш їх, і дадуть кожний викуп за свою душу Господеві. І не буде погиблих у них коли перечислятимеш їх.
<p>13 І це те, що дадуть ті, що проходять перепис. Пів дідрахми, що є згідно з святою дідрахмою. Двадцять оболів до дідрахми. А пів дідрахми дань Господеві.
<p>14 Кожний, що проходить перепис від двадцятьлітних і вище дадуть дань Господеві.
<p>15 Багатий не додасть і бідний не уменшить від пів дідрахми, коли даватиме дань Господеві, щоб надолужити за ваші душі.
<p>16 І візьмеш гроші дані у синів Ізраїля, і даси їх на службу шатра свідчення, і буде синам ізраїльським в память перед Господом, щоб надолужити за ваші душі.
<p>17 І сказав Господь до Мойсея кажучи:
<p>18 Зроби мідяну умивальницю і її мідяний стояк, щоби вмиватися. І поставиш його між шатром свідчення і між жертівником, і налиєш до нього води.
<p>19 І помиє Аарон і його сини в ньому руки і ноги водою.
<p>20 Помиються водою коли входять до шатра свідчення, і не помруть. Або коли приходять служити до жертівника і приносити цілопалення Господеві,
<p>21 помиють руки і ноги водою, щоб не померли. І буде їм на закон вічний, йому і його родам з ним.
<p>22 І сказав Господь до Мойсея, кажучи:
<p>23 І ти візьми пахощі, цвіт вибраної смирни пять сот сиклів, і запашного циннамону пів цього - двісті пятдесять, і пахучої тростини - двісті пятдесять,
<p>24 і пять сот святих сиклів ірея, та ін олії з оливок.
<p>25 І зробиш з цього святу олію помазання, запашне миро, діло виробника миру. Олія буде святим помазанням.
<p>26 І помажеш ним шатро свідчення і кивот свідчення,
<p>27 і світильник і ввесь його посуд, і кадильний жертівник
<p>28 і жертівник цілопалень і ввесь його посуд, і трапезу і ввесь його посуд, і вмивальницю і його стояк.
<p>29 І освятиш їх, і будуть святе святих. Кожний, хто доторкнеться до них, освятиться.
<p>30 І помажеш Аарона і його синів, і освятиш їх, щоб служили мені.
<p>31 І скажеш ізраїльським синам, мовлячи: Олія, масть помазання, буде вона святою для вас у родах ваших.
<p>32 На тіло людини не помазуватиметься і за складом цим не зробите такого собі самим. Вона свята і буде освяченням для вас.
<p>33 Якщо хтось так зробить, і якщо хто дасть її чужинцеві, буде винищений з свого народу.
<p>34 І сказав Господь до Мойсея: Візьми собі пахощі, стакту, оних, запашну халвану і прозорий ливан в рівній кількості.
<p>35 І зроблять з нього вимішаний ладан, запашну суміш, діло виготовника ладану, чисте, святе діло.
<p>36 І роздробиш його на мілко, і покладеш перед свідченням в шатрі свідчення де Я обявлюся тобі там. Святе святих буде для вас.
<p>37 Не зробите собі самим ладан за цим складом. Освяченним буде вам для Господа.
<p>38 Якщо хтось зробить таке, щоб ним кадити, хай буде вигублений зі свого народу.



<h4>



Виход 31
<p>1 І Господь заговорив до Мойсея, кажучи:
<p>2 Ось покликав я по імені Веселеїла сина Урі сина Ора з племени Юди,
<p>3 і наповнив я його божим духом, мудрістю і розумом і хистом в кожному ділі,
<p>4 щоб задумати і проєктувати, (і) працювати в золоті і сріблі і міді, і синій тканині і порфірі і пряденому кармазині і тканому виссоні,
<p>5 і камені, і в столярських ділах, щоб працювати в усіх ділах.
<p>6 І Я дав його і Еліява сина Ахісамаха з племени Дана, і кожному з вирозумілим серцем дав Я вирозуміння, і зроблять все, що Я тобі заповів:
<p>7 шатро свідченя, і кивот завіту і очищення, що на ньому, і посуд шатра,
<p>8 і жертівники і трапезу і ввесь її посуд, і чистий світильник і ввесь його посуд,
<p>9 і умивальницю і його стояк,
<p>10 і одіж служби Аарона і одіж його синів, щоб мені служили,
<p>11 і олію помазання, і ладан з святої суміші. За всім, що Я тобі заповів, зроблять.
<p>12 І сказав Господь до Мойсея, кажучи:
<p>13 І ти накажи ізраїльським синам, кажучи: Глядіть і дотримуйте мої суботи. Бо це знак для Mене і між вами у ваших родах, щоб ви знали, що Я Господь, що вас освячує.
<p>14 І зберігатимете суботи, бо це святе для вас. Хто її осквернить, хай помре смертю. Кожний, хто в ній чинитиме роботу, душа та буде вигублена з поміж його народу.
<p>15 Шість днів чинитимеш роботу, а сьомого дня субота, святий відпочинок Господеві. Кожний, хто чинитиме роботу сьомого дня, помре.
<p>16 І берегтимуть ізраїльські сини суботи, щоб дотримуватись їх в їхніх родах. Завіт вічний;
<p>17 між мною та ізраїльськими синами. Це знак вічний, бо в шістьох днях створив Господь небо і землю, і сьомого дня перестав і спочив.
<p>18 І Він дав Мойсеєві дві таблиці свідчення, камяні таблиці записані божим пальцем, коли перестав до нього говорити на Синайській горі.



<h4>



Виход 32
<p>1 І нарід, бачачи, що Мойсей забарився сходити з гори, повстав нарід проти Аарона і кажуть йому: Встань і зроби нам богів, які ітимуть перед нами. Бо цей чоловік Мойсей, що вивів нас з Єгипту, не знаємо, що йому сталося.
<p>2 І каже їм Аарон: Зніміть золоті кульчики, що в ухах ваших жінок і дочок, і принесіть до мене.
<p>3 І ввесь нарід взяв золоті кульчики, що в їхніх ухах, і принесли до Аарона.
<p>4 І прийняв з їхніх рук і опрацював їх знарядями, і зробив з них вилите теля і сказав: Це твої боги, Ізраїлю, які вивели тебе з єгипетскої землі.
<p>5 І побачивши, Аарон побудував перед ним жертівник, і проголосив Аарон, кажучи: Завтра господній празник.
<p>6 І вставши, на другий день приніс всепалення, і приніс жертву спасіння, і нарід сів їсти і пити, і встали забавлятися.
<p>7 І сказав Господь до Мойсея, кажучи: Поспішись, зійди скоро звідси. Бо твій нарід, який ти вивів з єгипетскої землі, вчинив беззаконня.
<p>8 Швидко зійшли з дороги, яку ти їм заповів. Зробили собі теля і поклонилися йому і принесли йому жертву і сказали: Це твої боги, Ізраїлю, які тебе вивели з єгипетскої землі.
<p>10 І тепер полиш мене, і розгнівавшись на них гнівом, вигублю їх, і зроблю тебе великим народом.
<p>11 І Мойсей молився перед Господом Богом і сказав: Навіщо, Господи, розгнівався Ти гнівом на твій нарід, якого Ти вивів великою силою і сильною рукою з єгипетскої землі?
<p>12 Щоб часом не сказали єгиптяни, кажучи: З лукавством вивів їх, щоб вигубити в горах і знищити їх з землі. Спини гнів твоєї люті, і будь милосердним до злоби твого народу,
<p>13 згадавши твоїх слуг Авраама й Ісаака і Якова, яким Tи поклявся собою і заговорив до них, кажучи: Дуже розмножу ваше насіння, як небесні звізди множеством, і всю цю землю, яку Tи сказав, що даси їхньому насінню, і одержать її на віки.
<p>14 І умолений був Господь щодо зла, яке сказав, що зробить свому народові.
<p>15 І Мойсей, повернувшись, зійшов з гори, і в його руках дві таблиці завіту, камяні таблиці написані з обох своїх боків, були записані звідси і звідти.
<p>16 І таблиці були божим ділом, і письмо було божим письмом викарбованим на таблицях.
<p>17 Й Ісус, почувши галас народу, що кричав, каже до Мойсея: Галас війни в таборі.
<p>18 І каже: Це не галас тих, що починають перемагати, ані галас тих, що починають знемагати, але я чую галас тих, що починають упиватись.
<p>19 Коли ж наблизився до табору, бачить теля і хороводи, і Мойсей, розлютившись гнівом, вкинув з своїх рук дві таблиці, і розбив їх під горою.
<p>20 І взявши теля, яке зробили, спалив його огнем, і роздробив його на дрібно, і посипав його по воді, і напоїв нею синів Ізраїля.
<p>21 І Мойсей сказав до Аарона: Що тобі зробив цей нарід, що ти навів на них великий гріх?
<p>22 І сказав Аарон до Мойсея: Не злосться, пане. Бо ти знаєш наглість цього народу.
<p>23 Бо кажуть мені: Зроби нам богів, які ітимуть перед нами. Бо цей чоловік Мойсей, що вивів нас з єгипетскої землі, не знаємо, що йому сталося.
<p>24 І я їм сказав: Якщо хто має золоті речі, зніміть. І дали мені. І вкинув я в огонь, і вийшло це теля.
<p>25 І Мойсей, побачивши, що нарід розділився, бо Аарон їх розділив на потіху їхнім ворогам,
<p>26 встав же Мойсей у дверях табору і сказав: Хто за Господом? Хай приходить до мене. Прийшли, отже, до нього всі сини Леві.
<p>27 І каже їм: Так каже Господь Бог ізраїльський: Підпережіть кожний свій меч на бедро, і ідіть і поверніться від дверей до дверей через табір, і убийте кожний свого брата і кожний свого ближнього і кожний свого сусіда.
<p>28 І зробили сини Леві, так як сказав їм Мойсей, і того дня упало з народу до трьох тисяч чоловік.
<p>29 І сказав їм Мойсей: Наповнили ви руки ваші сьогодні Господеві, кожний у синові чи у братові, щоб дано вам благословення.
<p>30 І сталося на наступний ранок сказав Мойсей до народу: Ви згрішили великим гріхом. І тепер я піднімуся до Бога, щоб надолужити за ваш гріх.
<p>31 Повернувся же Мойсей до Господа і сказав: Благаю, Господи, цей нарід згрішив великим гріхом, і зробили собі золотих богів.
<p>32 І тепер, якщо відпускаєш їм гріх, відпусти. Якщо ж ні, викресли мене з твоєї книги, яку Tи написав.
<p>33 І сказав Господь до Мойсея: Якщо хтось згрішив переді Mною, Я його викреслю з моєї книги.
<p>34 Тепер же, поспішись і попровадь цей нарід до місця, про яке Я тобі сказав. Ось мій ангел ітиме перед твоїм лицем. В той же день, коли відвідаю, наведу на них їхній гріх.
<p>35 І побив Господь нарід за зроблення теляти, яке зробив Аарон.



<h4>



Виход 33
<p>1 І сказав Господь до Мойсея: Іди, відійди звідси ти і твій нарід, якого ти вивів з єгипетскої землі, до землі, якою Я клявся Авраамові і Ісааку і Якову, кажучи: Вашому насінню дам її.
<p>2 І пішлю мого ангела перед тобою, і вижене Аморрея і Хеттея і Ферезея і Ґерґесея і Евея і Євусея.
<p>3 І введе тебе до землі, що пливе молоком і медом. Бо не піду з тобою, томущо ти є народом твердошиєм, щоб Я не винищив тебе в дорозі.
<p>4 І нарід, почувши це погане слово, засумував в одежі смутку.
<p>5 І сказав Господь ізраїльським синам: Ви нарід твердошийний. Вважайте, щоб не навів Я на вас іншу пошесть і не винищив Я вас. Тепер, отже, зніміть одіж вашої слави і прикрасу, і покажу тобі, що зроблю тобі.
<p>6 І зняли сини ізраїльські свою прикрасу і одіж на горі Хорив.
<p>7 І Мойсей, взявши своє шатро, поставив поза табором, далеко від табору, і назване було шатром свідчення. І було, що кожний, хто шукав Господа, виходив до шатра поза табір.
<p>8 Коли ж входив Мойсей до шатра, увесь нарід стояв, дивлячись, кожний при дверях свого шатра, і стежили як відходив Мойсей, доки не входив він до шатра.
<p>9 Як же входив Мойсей до шатра, сходив стовп хмари і ставав при дверях шатра, і говорив з Мойсеєм.
<p>10 І ввесь нарід бачив стовп хмари, що стояв при дверях шатра. І стоячи, ввесь нарід поклонився, кожний від дверей свого шатра.
<p>11 І говорив Господь до Мойсея лицем до лиця, так як хтось говорить до свого приятеля. І він відходив до табору. А молодий слуга Ісус син Навина не виходив з шатра.
<p>12 І сказав Мойсей до Господа: Ось Ти мені кажеш: Провадь цей нарід. Ти же не обявив мені кого пішлеш зі мною. Ти ж мені сказав: Знаю тебе понад всіх, і маєш ласку у мене.
<p>13 Якщо, отже, я знайшов ласку перед тобою, покажи мені Себе, щоб я явно побачив Тебе, щоб знайшов я ласку перед Тобою, і щоб пізнав я, що цей нарід є твоїм народом.
<p>14 І каже: Сам ітиму перед тобою і дам тобі спочинок.
<p>15 І каже до нього: Якщо сам Ти не підеш, не виведи мене звідси.
<p>16 І як знаним стане, що поправді я знайшов ласку перед Тобою, я ж і твій нарід, але хіба що разом ітимеш з нами? І прославимося я і нарід твій понад всякий нарід, який є на землі.
<p>17 Сказав же Господь до Мойсея: І зроблю тобі це слово, яке ти сказав. Бо ти знайшов ласку переді Мною, і Я пізнав тебе понад всіх.
<p>18 І каже: Покажи мені твою славу.
<p>19 І сказав: Я пройду перед тобою з моєю славою, і покличу моїм іменем перед тобою Господь. І помилую кого помилую і змилосерджуся над ким змилосерджуся.
<p>20 І сказав: Не зможеш побачити мого лиця. Бо людина не побачить моє лице і житиме.
<p>21 І сказав Господь: Ось місце коло Мене, стань на камені.
<p>22 Коли ж пройде слава моя, і покладу тебе до печери в скелі і покрию тебе моєю рукою, доки не мину.
<p>23 І заберу руку, і тоді побачиш мене ззаду, а моє лице не буде тобі показане.



<h4>



Виход 34
<p>1 І сказав Господь до Мойсея: Витеши собі дві камяні таблиці, так як і попередні, і вийди до мене на гору, і напишу на таблицях слова, які були на перших таблицях, які ти розбив.
<p>2 І будь готовий на ранок, і вийди на Синайську гору, і стань Мені там на версі гори.
<p>3 І ніхто хай не виходить з тобою, ані хай не покажеться в усій горі. І вівці і скотина хай не пасуться близько тієї гори.
<p>4 І він витесав дві камяні таблиці, так як і попередні. І вставши, Мойсей вранці вийшов на Синайську гору, так як йому заповів Господь. І взяв Мойсей з собою дві камяні таблиці.
<p>5 І зійшов Господь у хмарі і став там перед ним. І закликав іменем Господним.
<p>6 І пройшов Господь перед його лицем і закликав: Господь Бог щедрот і милосердя, довготерпеливий і многомилосердний і правдивий,
<p>7 і справедливість держить і чинить милосердя тисячами, відпускає беззаконня і неправди і гріхи, і не очищує винного, кладе беззаконня батьків на дітей і на дітей дітей до третого і четвертого покоління.
<p>8 І поспішившись, Мойсей поклонився, прихилившись до землі,
<p>9 і сказав: Якщо я знайшов ласку перед Тобою, хай іде мій Господь з нами. Бо нарід твердошийним є, і Ти відпустиш наші гріхи і беззаконня, і будемо твої.
<p>10 І сказав Господь до Мойсея: Ось Я кладу тобі завіт. Перед усім твоїм народом зроблю славне, якого не було в усій землі і в жодному народі. І увесь нарід, в якому є ти, побачить господні діла бо вони подивугідні, які Я вчиню тобі.
<p>11 Ти вважай на все, що Я тобі заповідаю. Ось Я викидаю з перед вашого лиця Аморрея і Хананея і Хеттея і Ферезея і Евея і Ґерґесея і Євусея.
<p>12 Вважай на себе, щоб ти не уклав завіта з тими, що живуть на землі, до якої ввійдеш до неї, щоб не було у вас спотикання.
<p>13 Знищите їхні вівтарі, і розібєте їхні стовпи, і вирубаєте їхні гаї, і огнем спалите образи їхніх богів.
<p>14 Бо не поклонитеся іншому богові. Бо Господь Бог ревниве імя, Він є ревнивим Богом.
<p>15 Щоб часом ти не уклав завіта з тими, що живуть на землі, і вони не чинили розпусти за їхніми богами, і не приносили жертви їхнім богам, і не покликали тебе і ти не їв їхньої жертви,
<p>16 і не взяв ти їхніх дочок для твоїх синів, і твоїх дочок ти не дав їхнім синам, і щоб твої дочки не чинили розпусти за їхніми богами, і твої сини не чинили розпусти за їхніми богами.
<p>17 І не робитимеш собі вилитих богів.
<p>18 І зберігатимеш празник опрісноків. Сім днів їстимеш прісне, так як Я тобі заповів, у порі в місяці новоплодів. Бо в місяці новоплодів ти вийшов з Єгипту.
<p>19 Все чоловічого роду, що відкриває лоно, мені; первородний з телят і первородний з овець,
<p>20 і первородного з ослят викупиш вівцею. Якщо ж не викупиш його, даси ціну. Кожного первородного з твоїх синів викупиш. Не зявишся переді Мною порожним.
<p>21 Шість днів працюй, сьомого ж дня спочинеш. В часі сівби і жнив спочинеш;
<p>22 і святкуватимеш Мені празник тижнів, початок жнив пшениці, і празник збору посеред року.
<p>23 Три рази в році зявиться кожний твій чоловік перед Господом Богом Ізраїля.
<p>24 Бо коли викину народи з перед твого лиця і поширю твої границі, ніхто не пожадатиме твоєї землі, коли підеш зявитися перед твоїм Господом Богом три рази в році.
<p>25 Не заколиш з квасом кров моєї жертви. І не остане до ранку жертва празника пасхи.
<p>26 Первоплоди твоєї землі внесеш до дому твого Господа Бога. Не звариш ягнати в молоці його матері.
<p>27 І сказав Господь до Мойсея: Запиши собі ці слова. Бо на цих словах укладаю завіт тобі та Ізраїлю.
<p>28 І був там Мойсей перед Господом сорок днів і сорок ночей. Хліба не їв і води не пив. І записав на плитах ці слова заповіді, десять слів.
<p>29 Як зійшов же Мойсей з гори, і дві таблиці в руках Мойсея. Як сходив же він з гори, Мойсей не знав, що прославився вид скіри його обличчя, коли він говорив з ним.
<p>30 І побачив Аарон і всі старшини Ізраїля Мойсея, і вид скіри обличчя його був прославлений, і побоялися наблизитися до нього.
<p>31 І закликав їх Мойсей, і повернулися до нього Аарон і всі старшини збору, і Мойсей заговорив до них.
<p>32 І після цього прийшли до нього всі ізраїльські сини, і він заповів їм все, що сказав до нього Господь на Синайській горі.
<p>33 І коли скінчив говорити до них, поклав покривало на своє лице.
<p>34 Коли ж входив Мойсей перед Господа, щоб говорити до нього, знімав покривало доки не виходив. І вийшовши, говорив до всіх ізраїльських синів те, що заповів йому Господь.
<p>35 Й ізраїльські сини побачили, що лице Мойсея прославилося, і поклав Мойсей покривало на своє лице, доки не входив говорити до Нього.



<h4>



Виход 35
<p>1 І Мойсей зібрав усю громаду ізраїльських синів і сказав до них: Це слова, які наказав Господь чинити.
<p>2 Шість днів працюватимеш, а сьомого дня відпочинеш, він святий, субота, спочинок Господеві. Кожний, що чинить роботу в ньому хай помре.
<p>3 В день суботний не запалите огонь в кожній вашій хаті. Я Господь.
<p>4 І сказав Мойсей до всього збору синів Ізраїля, кажучи: Це слово, яке заповів Господь, кажучи:
<p>5 Візьміть у себе приношення Господеві. Кожний за бажанням серця хай принесе первоплоди Господеві, золото, срібло, мідь,
<p>6 синю тканину, порфіру, подвійний прядений кармазин і тканий виссон і козячу вовну
<p>7 і червоні скіри баранів і сині скіри, і негниючі дерева,
<p>9 і камені сардія і камені на карбування для наплечника і довгої одежі.
<p>10 І кожний, що у вас мудрий умом, пішовши, хай робить усе, що заповів Господь.
<p>11 Шатро і покривала і занавіси і поперечки і засуви і стовпи,
<p>12 і кивот свідчення і їх носила і його очищення, і занавісу,
<p>12 і завіси притвору і їх стовпи, і смарагдові камені, і ладан і олію помазання,
<p>13 І трапезу і ввесь її посуд,
<p>14 і світло світила і ввесь його посуд,
<p>16 і жертівник і ввесь його посуд,
<p>19 і святу одіж Аарона священика, і одіж, в якій служитимуть в ній, і священну одіж синів Аарона, і олію помазання і змішаний ладан.
<p>20 І увесь збір ізраїльських синів пішов від Мойсея.
<p>21 І принесли кожний те, що їх серце принесло, і що зволила їх душа, принесли в дар Господеві на кожне діло шатра свідчення і на всі його служби і на всю одіж святого.
<p>22 І мужі принесли від жінок все, що задумали умом, принесли печаті і кульчики і перстені і ланцюжки і каблучки, всяку золоту річ. І всі принесли золоті дари Господеві.
<p>23 І у кого знайшовся виссон і червоні скіри баранів і сині скіри, вони принесли.
<p>24 І кожний, що приносив дар срібла і міді, принесли дари Господеві, і у кого знайшлося негниюче дерево на всі потрібні діла, принесли.
<p>25 І кожна жінка мудра умом, (що вміла) руками прясти, принесла прядене, синю тканину і порфіру і кармазин і виссон.
<p>26 І всі жінки які вважали (за добре) своїм умом в мудрості, випряли козячу вовну.
<p>27 І князі принесли камені смарагду і камені на виконання для наплечника (ефоду) і для слова,
<p>28 і складники і олію помазання і складники ладану.
<p>29 І кожний чоловік і жінка, яких привів їх ум, прийшли робити всі діла, які заповів Господь через Мойсея чинити, ізраїльські сини принесли дар Господеві.
<p>30 І Мойсей сказав синам ізраїльським: Ось прикликав Бог по імені Веселеїла сина Урія сина Ора з племени Юди,
<p>31 і наповнив його божим духом, мудрістю і розумом і хистом в усьому,
<p>32 щоб ділати в усіх мистецьких працях, опрацьовувати золото і срібло і мідь,
<p>33 і обробляти камінь, і столярку, і працювати в кожному мудрому ділі.
<p>34 І посилюючи, додав йому ума, йому і Еліаву синові Ахісамака з племени Дану.
<p>35 І наповнив їх мудрістю і розумом і кмітливістю щоб усе розуміти, чинити діла для святого, і ткане і шите, ткати кармазином, і робити виссоном всяке мистецьке шите діло.



<h4>



Виход 36
<p>1 І зробив Веселиїл і Еліав і кожний мудрий умом, якому дано мудрість і вміння, щоб в них розумітись, щоб чинити всі діла згідно з святою потребою, за всім, що заповів Господь.
<p>2 І покликав Мойсей Веселеїла і Еліава і всіх, що мали мудрість, яким дав Бог розум у серце, і всіх що пильно бажали прийти на працю, щоб довершити її.
<p>3 І взяли в Мойсея всі дари, які принесли ізраїльські сини на всі діла святого, щоб чинити їх; і вони далі приймали те, що приносили від тих, що приносили рано вранці.
<p>4 І приходили всі мудрі, які виконували діла святого, кожний за своїм ділом, яке вони робили,
<p>5 і сказали до Мойсея, що: Багато приносить нарід для діл, які заповів Господь чинити.
<p>6 І приказав Мойсей, і проголосили у таборі кажучи: Чоловік і жінка хай більше не працюють на дари для святого. І нарід перестав далі носити.
<p>7 І мали вони досить всього, щоб робити потрібне, і оставалося.
<p>8 І зробив кожний мудрий між працівниками одіж для святого, яка є для Аарона священика, так як заповів Господь Мойсеєві.
<p>9 І зробили наплечник (ефод) з золота і синьої тканини і порфіри і пряденого кармазину і тканого виссону.
<p>10 І розділені були плитки, золоті волокна, щоб зішити з синою тканиною і порфірою і з пряденим кармазином і з тканим виссоном, мистецьким ділом зробили його.
<p>11 Наплечники злучені з двох сторін,
<p>12 діло шите одне з одним, сплетене в собі. З того зробили за своїм ділом, з золота і синьої тканини і порфіри і пряденого кармазину і тканого виссону, так як заповів Господь Мойсеєві.
<p>13 І зробили оба камені смарагду защіплені разом і обложені золотом, викарбовані і витяті за різанням печаті з іменами ізраїльських синів.
<p>14 І поклав їх на рамена наплечника, камені памяті ізраїльських синів, так як заповів Господь Мойсеєві.
<p>15 І зробили слово, діло шите з вишиттям, за ділом наплечника, з золота і синьої тканини і порфіри і пряденого кармазину і тканого виссону.
<p>16 Чотирокутним, подвійним зробили слово, долоня довжина, долоня і широта, подвійна.
<p>17 І нашито в ньому нашиття каменів чотирьох рядів. Ряд каменів сардія і топазія і смарагда, один ряд.
<p>18 І другий ряд антракс і сапфір і яспіс.
<p>19 І третий ряд ліґурій і ахат і аметист.
<p>20 І четвертий ряд хризоліт і вериллій і оних, оковані золотом і всаджені в золоті.
<p>21 І було дванадцять каменів з іменами ізраїльських синів за їх іменами, викарбовані печаті, кожний за своїм іменем, на дванадцять племен.
<p>22 І зробили на слові плетені мережки, діло плетене, з чистого золота.
<p>23 І зробили два малі золоті щити і два золоті перстені. І поклали два золоті перстені на обох кутах слова.
<p>24 І поклали плетінки з золота на перстені на обох боках слова
<p>25 і на двох припинках, дві плетінки, і поклали на двох малих щитах, і поклали на рамена наплечника напроти себе зпереду.
<p>26 І зробили два золоті перстені, і поклали на двох кутах на кінцях слова, на кінці зізаду наплечника, всередині.
<p>27 І зробили два золоті перстені, і поклали на обох раменах наплечника під ним, на переді при припинці над злукою наплечника.
<p>28 І він причіпив слово перстенями, які на ньому, до перстенів наплечника, прикріплені синою тканиною злучені з тканиною наплечника, щоб не відчіпилося слово від наплечника, так як заповів Господь Мойсеєві.
<p>29 І зробили довгу одіж під наплечником, діло ткане усе синє.
<p>30 А отвір спідної ризи посередині, подвійно плетений, сплетений, що мав мережку довкола отвору, щоб не роздерлася.
<p>31 І зробили на рубці одежі вдолі наче цвітучого ґранату ґранатові яблука з синьої тканини і порфіри і пряденого кармазину і тканого виссону.
<p>32 І зробили золоті дзвіночки, і поклали дзвіночки на рубці одежі довкруги між ґранатовими яблоками.
<p>33 Золотий дзвінок і ґранатове яблоко на рубці одежі довкруги, для служіння, так як заповів Господь Мойсеєві.
<p>34 І зробили одежі з виссону, діло ткане, для Аарона і його синів,
<p>35 і клобуки з виссону, і мітру з виссону, і штани з тканого виссону,
<p>36 і їхні пояси з виссону і синьої тканини і порфіри і пряденого кармазину, діло з чистого золота.
<p>37 І написав на ньому викарбовані слова як на печаті: Освячення Господеві.
<p>38 І поклали на синій рубець щоб лежало на мітрі зверху, так як заповів Господь Мойсеєві.



<h4>



Виход 37
<p>1 І зробили для шатра десять занавіс,
<p>2 двісті вісім ліктів довжина однієї занавіси. Всі були однакові і ширина однієї занавіси чотири лікті.
<p>3 І зробили занавісу з синьої тканини і порфіри і пряденого кармазину і тканого виссону, херувим - діло вишите.
<p>4 І поклали її на чотири негниючі позолочені золотом стовпи, і їхні верхи золоті. і їх чотири стояки сріблі.
<p>5 І зробили занавісу дверей для шатра свідчення з синьої тканини і порфіри і пряденого кармазину і тканого виссону, херувим - діло вишите,
<p>6 і пять його стовпів. І позолотили золотом їхні каблуки і їхні вершки і їхні запинки і пять стояків, їхні стояки - мідяні.
<p>7 І зробили притвір до півдня завіси притвору з тканого виссону сто на сто.
<p>8 І двадцять їхніх стовпів, і двадцять їхніх стояків.
<p>9 І сторона до півночі сто на сто. І двадцять їхніх стовпів і двадцять їхніх стояків.
<p>10 І сторона до моря (заходу) пятдесять ліктів завіси. Десять їхніх стовпів, і десять їхніх стояків.
<p>11 І сторона до сходу пятдесять ліктів,
<p>12 занавіса пятнадцять ліктів до півдня, і три їхні стовпи, і три їхні стояки, і на другій стороні звідси і звідти при дверях притвору пятнадцять ліктів занавіси,
<p>13 і три їхні стовпи і три їхні стояки.
<p>14 Всі занавіси притвору з пряденого виссону,
<p>15 і стояки стовпів мідяні, і їхні запинки сріблі, і їхні верхи посріблені сріблом, і стовпи посріблені сріблом, всі стовпи притвору.
<p>16 І занавіса дверей притвору - діло шите з синьої тканини і порфіри і пряденого кармазину і тканого виссону, двадцять ліктів довжина, і висота і ширина пять ліктів, рівні занавісам притвору.
<p>17 І чотири їхні стовпи, і чотири їхні мідяні стояки, і їхні сріблі запинки, і їхні верхи посріблені сріблом,
<p>18 і самі посріблені сріблом. І всі кілки притвору довкруги мідяні.
<p>19 І це припис шатра свідчення, так як заповів Мойсей, щоб було служіння Левітів через Ітамара сина Аарона священика.
<p>20 І Веселеїл син Урія з племени Юди зробив так як заповів Господь Мойсеєві,
<p>21 і Еліяв син Ахісамаха з племени Дана, який був майстром тканин і шиття і вишиваного, щоб ткати з кармазину і виссону.



<h4>



Виход 38
<p>1 І зробив Веселеїл кивот,
<p>2 і позолотив його чистим золотом всередині і зізовні, і зробив йому золотий вінець довкруги.
<p>3 І вилив йому чотири золоті перстені, два на одну сторону і два на другу сторону
<p>4 широкі для носил, щоб нести його ними.
<p>5 І зробив очищення над кивотом з чистого золота,
<p>6 і два золоті херувими,
<p>7 одного херувима на одному боці очищення і одного херувима на другому боці очищення,
<p>8 що своїми крилами отінювали над очищенням.
<p>9 І зробив трапезу предложення з чистого золота.
<p>10 І вилив для неї чотири золоті перстені, два на одну сторону і два на другу сторону, широкі, щоб нести її носилами.
<p>11 І зробив носила кивоту і трапези, і позолотив їх золотом.
<p>12 І зробив посуд трапези, полумиски і кадильниці і черпаки і золоті чаші, в яких приносити в них.
<p>13 І зробив світильник, щоб світити, золотий, стояк сильний,
<p>14 і рамена з обох його сторін.
<p>15 з його рамен галузки, що виходять, три з цього і три з цього, рівні одні одним.
<p>16 І їхні лямпи, які є на кінцях, оріхи з нього. І круги з нього, щоб були світила на них і круг сьомий в кінці світильника на верху вгорі, увесь сильний, золотий.
<p>17 І на ньому сім золотих світил, і його золоті щипці, і його золоті підставки.
<p>18 Він посріблив стовпи і вилив стовпам золоті перстені, і позолотив поперечки золотом і позолотив стовпи для занавіси золотом, і зробив золоті запинки.
<p>19 Він зробив і золоті перстені шатра, і мідяні перстені притвору і перстені для розвішання занавіси зверху.
<p>20 Він вилив сріблі вершки шатра, і мідяні вершки дверей шатра, і двері притвору, і зробив сріблі запинки над стовпами. Він посріблив їх.
<p>21 Він зробив і мідяні кілки шатра і кілки притвора.
<p>22 Він зробив мідяний жертівник з мідяних кадильниць, які належали мужам, що повстали з громадою Коре.
<p>23 Він зробив ввесь посуд жертівника і його стояки і огнище і чаші і мідяні вилки.
<p>24 Він зробив для жертівника додаток, діло мережене під огнищем, під ним до його половини. І поклав на ньому чотири мідяні перстені з чотирьох сторін додатку жертівника, широкі для носил щоб носити ними жертівник.
<p>25 Він зробив святу олію помазання і склав ладан, чисте діло знавця запахів.
<p>26 Він зробив мідяну умивальницю і її мідяний стояк з дзеркал тих, що постили, які постили при дверях шатра свідчення, в той день коли поставив його.
<p>27 І зробив умивальницю, щоб умивали в ній Мойсей і Аарон і сини його свої руки і ноги, коли вони входили до шатра свідчення, чи коли приходили служити до жертівника, умивалися в ньому, так як заповів Господь Мойсеєві.



<h4>



Виход 39
<p>1 Усе золото, що вживане було на діла для кожного святого діла, було золото первоплодів двадцять девять талантів і сім сот тридцять сиклів за святим сиклем.
<p>2 І срібло дар від переписаних чоловіків зі збору сто талантів і тисяча сім сот сімдесять пять сиклів;
<p>3 одна драхма на голову, пів сикля за святим сиклем. Кожний, що приходив на перепис від двадцять літ і вище до шість сот тисяч і три тисячі і пятьсот і пятдесять.
<p>4 І було сто талантів срібла на вилиття вершків шатра і на вершки занавіси, сто вершків по сто талантів, талант на вершок.
<p>5 І тисячу сімсот сімдесять пять сиклів зробили запинками стовпам, і позолотив їхні вершки і прикрасив їх.
<p>6 І мідь дару сімдесять талантів і дві тисячі пятьсот сіклів.
<p>7 І зробив з них підставки дверей шатра свідчення,
<p>8 і підставки притвору довкруги, і підставки дверей притвору, і кілки шатра, і кілки притвору довкруги,
<p>9 і додаток мідяний жертівника, і ввесь посуд жертівника, і все знаряддя шатра свідчення.
<p>10 І зробили сини ізраїльські так як заповів Господь Мойсеєві, так зробили.
<p>11 Остале ж золото дару зробили в посуд, щоб служити в них перед Господом.
<p>12 І з осталої синьої тканини і порфіри і кармазину зробили одіж для служіння Ааронові, щоби служив в них в святому.
<p>13 І до Мойсея принесли одіж і шатро і його посуд і підставки і його поперечки і стовпи,
<p>14 і кивот завіту і його підпори,
<p>15 і жертівник і ввесь його посуд, і олію помазання і зложений ладан,
<p>16 і чисте світило і його світильники, світильники для палення, і олію для світла,
<p>17 і трапезу предложення і ввесь його посуд і предложені хліби,
<p>18 і одіж для святого, які є для Аарона, і одіж для його синів на служіння,
<p>19 і занавіси притвору і стовпи і його стояки, і завісу дверей шатра і дверей притвору, і ввесь посуд шатра і все його приладдя,
<p>20 і скіри, червоні скіри баранів, і сині скіряні покривала і осталі покривала,
<p>21 і кілки і все приладдя, що для діл шатра завіту.
<p>22 Те, що заповів Господь Мойсеєві, так зробили ізраїльські сини все, що треба зробити.
<p>23 І побачив Мойсей всі діла, і зробили їх так як заповів Господь Мойсеєві, так їх зробили. І поблагословив їх Мойсей.



<h4>



Виход 40
<p>1 І заговорив Господь до Мойсея, кажучи:
<p>2 В першім дні першого місяця, новий місяць, поставиш шатро свідчення.
<p>3 І поставиш кивот свідчення і закриєш кивот занавісою,
<p>4 і внесеш трапезу, і покладеш її предложення, і внесеш світильник, і поставиш його світила,
<p>5 і поставиш золотий жертівник на кадило перед кивотом, і покладеш покриття занавіси на дверях шатра свідчення.
<p>6 І жертівник дарів покладеш при дверях шатра свідчення.
<p>8 І поставиш притвір довкола. І візьмеш олію помазання, і помажеш шатро і все що в ньому.
<p>9 І освятиш його і ввесь його посуд, і буде святим.
<p>10 І помажеш жертівник дарів і ввесь його посуд і освятиш жертівник, і буде жертівник святий святих.
<p>12 І приведеш Аарона і його синів до дверей шатра свідчення, і умиєш їх водою.
<p>13 І зодягнеш Аарона в святу одіж, і помажеш його і освятиш його, і служитиме мені.
<p>14 І приведеш його синів, і зодягнеш їх в одіж,
<p>15 і помажеш їх, так як ти помазав їхнього батька, і служитимуть мені. І буде, що стане їм помазання священства на віки в їхні роди.
<p>16 І зробив Мойсей все, що заповів йому Господь, так зробив.
<p>17 І сталося в першому місяці в другому році, (після того) як вони вийшли з Єгипту, новий місяць, поставлено шатро.
<p>18 І поставив Мойсей шатро, і поставив вершки, і поставив поперечки, і поставив стовпи,
<p>19 і простягнув завіси на шатро, і поставив покривала шатра на них згори, так як заповів Господь Мойсеєві.
<p>20 І взявши свідчення, вклав до кивоту, і поклав ноги під кивотом,
<p>21 і вніс кивот до шатра, і поклав покриття занавіси і покрив кивот свідчення, так як заповів Господь Мойсеєві.
<p>22 І поставив трапезу до шатра свідчення при стороні шатра свідчення, що на північ, поза занавісою шатра,
<p>23 і поклав на ній хліби предложення перед Господом, так як заповів Господь Мойсеєві.
<p>24 І поклав світильник до шатра свідчення при боці шатра, що на південь,
<p>25 і поклав світила його перед Господом, так як заповів Господь Мойсеєві.
<p>26 І поставив золотий жертівник в шатрі свідчення перед занавісою,
<p>27 і покадив на ньому зложений ладан, так як заповів Господь Мойсеєві.
<p>29 І жертівник дарів поклав при дверях шатра свідчення,
<p>33 і поклав притвір довкола шатра і жертівника. І закінчив Мойсей всі діла.
<p>34 І хмара покрила шатро свідчення, і шатро наповнилося господньої слави.
<p>35 І Мойсей не міг ввійти до шатра свідчення, бо його отінила хмара, і шатро наповнилося господньої слави.
<p>36 Коли ж піднімалася хмара з шатра, запрягалися сини ізраїльські з своїм майном.
<p>37 Якщо ж не піднімалася хмара, не запрягалися до дня, в якому піднімалася хмара.
<p>38 Бо хмара була на шатрі в день, і огонь був на ньому в ночі, перед усім Ізраїлем в усіх їхніх подорожуваннях.

