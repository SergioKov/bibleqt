<h2></h2>
<h4>



Даниїл 1
<p>1 В третому році царства Йоакіма царя Юди прийшов Навуходоносор цар Вавилону до Єрусалиму і його обложив.
<p>2 І Господь дав в його руку Йоакіма царя Юди і часть посуду божого дому, і він їх поніс до землі Сеннаар до дому свого бога. І він вніс посуд до дому скарбу свого бога.
<p>3 І сказав цар Асфанезові, старшині своїх евнухів, ввести з синів полону Ізраїля і з царського насіння і з фортоммім (шляхтичів)
<p>4 молодців, в яких не має у них порока, і вони гарні на вид, і обізнані в усій мудрості, і що знають знання і роздумують розумно, і в яких є сила в них стояти в домі царя, і навчити їх письма і мови халдеїв.
<p>5 І цар їм заповів на кожний день з царського столу і з вина його напитку, і їх годувати три роки і після цього (вони мають) стояти перед царем.
<p>6 І був між ними з синів Юди Даниїл і Ананія і Азарія і Місаїл.
<p>7 І начальник евнухів надав їм імена Даниїлові Валтасар і Ананії Седрах і Місаїлові Місах і Азарії Авденаґо.
<p>8 І Даніїл поставив на своїм серці, щоб він не занечистився столом царя і вином його напитку, і просив начальника евнухів, щоб він не занечистився.
<p>9 І Господь дав Даниїлові милосердя і ласку перед начальником евнухів.
<p>10 І сказав начальник евнухів до Даниїла: Я боюся мого пана царя, який приписав вашу їжу і ваш напиток, щоб часом він не побачив ваші лиця сумними більше ніж раби, ваші однолітки, і засудите мою голову перед царем.
<p>11 І Даниїл сказав до Амелсада, якого голова евнухів поставив над Даниїлом, Ананієм, Азарієм, Місаїлом:
<p>12 Випробуй твоїх рабів десять днів і хай нам дадуть насіння, і їстимемо і питимемо воду.
<p>13 І хай зявляться перед тобою наші види і види тих юнаків, що їдять зі столу царя, і як лиш побачиш, чини з твоїми рабами.
<p>14 І він їх послухався і випробував їх десять днів.
<p>15 І після закінчення десяти днів їхні обличчя появилися добрими і сильними тілом понад юнаків, що їли зі столу царя.
<p>16 І Амелсад був той, що відкидав їхню вечерю і вино їхнього напитку і давав їм насіння.
<p>17 І ці юнаки, ці чотири, їм Бог дав знання й розумність і мудрість в усьому книжному. І Даниїл був обізнаний в усякому видінні і снах.
<p>18 І після закінчення днів, про які сказав цар ввести їх, і голова евнухів ввів їх перед Навуходоносора.
<p>19 І цар поговорив з ними, і з усіх них не знайдено подібних до Даніїла і Ананії і Азарії і Місаїла. І вони стали перед царем.
<p>20 І в усякому слові мудрости і вміння, які випитав в них цар, знайшов їх вдесятеро більшими від всіх заклиначів і ворожбитів, що були в усім його царстві.
<p>21 І Даниїл був аж до першого року царя Кира.



<h4>



Даниїл 2
<p>1 В другому році царства Навуходоносора сон приснився Навуходоносорові, і його дух жахнувся, і його сон відбув від нього.
<p>2 І цар сказав прикликати заклиначів і чародіїв і чарівників і халдеїв, щоб сповістили цареві його сон, і вони прийшли і стали перед царем.
<p>3 І цар сказав їм: Мені приснився сон, і мій дух жахнувся, щоб пізнати сон.
<p>4 І сказали халдеї сирійською мовою до царя: Царю, жий на віки. Ти скажи сон твоїм рабам, і ми сповістимо пояснення.
<p>5 Відповів цар і сказав халдеям: Від мене відійшло слово. Якщо мені не сповістите сон і його пояснення, ви будете на вигублення, і ваші доми будуть розграблені.
<p>6 Якщо ж сон і його пояснення мені сповістите, одержите від мене дари і дарунки і велику пошану. Лише сповістіть мені сон і його пояснення.
<p>7 Вони відповіли вдруге і сказали: Хай цар скаже сон своїм рабам, і сповістимо його пояснення.
<p>8 Відповів цар і сказав: Поправді я знаю, що ви добавляєте час, оскільки знаєте, що від мене відступило слово.
<p>9 Отже, якщо не сповістите мені сон, знаю, що ви задумали сказати переді мною брехливе і зіпсуте слово. Поки не мине час, скажіть мені мій сон, і я пізнаю, що сповістите мені його пояснення.
<p>10 Відповіли халдеї перед царем і кажуть: Немає на суші людини, яка зможе сповістити слово царя, оскільки всякий великий цар і володар не питає такого слова в заклинача, чародія і халдея.
<p>11 Бо слово, яке цар запитав, тяжке, і немає нікого, хто його сповістить перед царем, але хіба боги, яких помешкання не є з усяким тілом.
<p>12 Тоді цар в гніві і великій люті сказав вигубити всіх мудреців Вавилону.
<p>13 І вийшов приказ, і вбивали мудрих, і шукали Даниїла і його друзів, щоб вигубити.
<p>14 Тоді Даниїл відповів з радою і пізнанням до Аріоха архімаґера царя, який вийшов вигубити мудреців Вавилону:
<p>15 Володарю царю, через що вийшло безпощадне рішення від лиця царя? Аріох же сповістив слово Даниїлові.
<p>16 І Даниїл ввійшов і благав царя, щоб йому дано час, і він сповістить цареві його пояснення.
<p>17 І ввійшов Даниїл до свого дому і сповістив слово Ананієві і Азарієві і Мисаїлові, своїм друзям,
<p>18 і вони шукали милосердя в небесного Бога відносно цієї таємниці, щоб не згинули Даниїл і його друзі з іншими мудрецями Вавилону.
<p>19 Тоді Даниїлові у видінні вночі була відкрита таємниця. І Даниїл поблагословив небесного Бога
<p>20 і сказав: Хай буде благословенне боже імя від віку і аж до віку, бо його є мудрість і розумність.
<p>21 І Цей міняє пори і часи, ставить царів і відставляє, Він дає мудрість мудрим і розумність тим, що знають розумність.
<p>22 Він відкриває глибоке і сховане, Він знає те, що в темряві, і з Ним є світло.
<p>23 Тобі, Боже моїх батьків, визнаюся і хвалю, бо Ти мені дав і тепер Ти мені сповістив те, що ми в Тебе просили і Ти мені сповістив видіння царя.
<p>24 І Даниїл прийшов до Аріоха, якого цар поставив, щоб вигубити мудреців Вавилону, і йому сказав: Не вигублюй мудреців Вавилону, а введи мене перед царя, і я сповіщу цареві пояснення.
<p>25 Тоді Аріох швидко ввів Даниїла перед царя і сказав йому: Я знайшов чоловіка з синів юдейського полону, який сповістить пояснення цареві.
<p>26 І цар відповів і сказав до Даниїла, якому імя Валтасар: Чи ти зможеш мені сповістити сон, який я побачив, і його пояснення?
<p>27 І Даниїл відповів перед царем і говорить: Таємниця, яку цар питає, не є для мудреців, чародіїв, заклиначів, ґазаренів, щоб сповістити цареві,
<p>28 але лиш для Бога в небі відкривати таємниці і сповіщати цареві Навуходоносорові те, що має статися на кінцях днів. Твій сон і видіння твоєї голови на твому ліжку є це.
<p>29 Ти, царю, на твому ліжку, піднялися твої роздуми про те, що має статися після цього, і Той, що відкриває таємниці, сповістив тобі те, що має статися.
<p>30 І мені відкрито цю таємницю не мудрістю, що є в мені понад всіх живих, але задля пояснення, щоб розкрити цареві, щоб ти пізнав роздуми твого серця.
<p>31 Ти, царю, дивився, і ось один вид, великий той вид і його видіння величаве, воно стало перед твоїм лицем, і його видіння страшне.
<p>32 Вид, в якого голова з чистого золота, його руки і груди і рамена сріблі, черево і стегна мідяні,
<p>33 голінки залізні, ноги якась часть залізна і якась часть глиняна.
<p>34 Ти глядів, аж доки не відрізався камінь з гори без рук і побив вид в залізні і глиняні ноги і розбив його на шматки до кінця.
<p>35 Тоді роздробилися одночасно глина, залізо, мідь, срібло, золото і стали наче порох літнього току. І забрало його множество вітру, і його місця не знайдено. І той камінь, що розбив вид, став великою горою і наповнив всю землю.
<p>36 Це сон. І скажемо перед царем його пояснення.
<p>37 Ти, царю, цар царюючих, якому Бог неба дав сильне і міцне і славне царство
<p>38 в усякому місці, де живуть людські сини, і звірі поля і птахи неба, Він дав в твою руку і поставив тебе паном всіх, ти є золота голова.
<p>39 І після тебе повстане інше царство, менше від тебе, і третє царство, яке є мідяне, яке судитиме всю землю.
<p>40 І четверте царство буде сильне як залізо. Так як залізо розбиває і підкорює все, так воно роздроблює і перемагає все.
<p>41 І як ти побачив ноги і пальці, якась часть залізна, а часть глиняна, царство буде розділене, і в ньому буде з залізного кореня, так як ти побачив залізо змішане з глиною.
<p>42 І пальці ніг, якась часть залізна, а якась часть глиняна, якась часть царства буде сильна і від себе розібється.
<p>43 Томущо ти побачив залізо змішане з глиною, вони будуть змішані в насінні людей, і не пристануть цей до цього, так як залізо не змішується з глиною.
<p>44 І в днях тих царів Бог підніме царство неба, яке не буде знищене на віки, і його царство не останеться іншому народові. Воно роздробить і розітре всі царства, і воно підніметься на віки,
<p>45 так як ти побачив, що від гори відрубано камінь без рук і він розтер глину, залізо, мідь, срібло, золото. Великий Бог сповістив цареві те, що має статися після цього, і сон правильний, і його пояснення вірне.
<p>46 Тоді цар Навуходоносор впав на лице і поклонився Даниїлові і сказав йому принести манаа і ладан.
<p>47 І відповівши, цар сказав Даниїлові: Поправді ваш Бог Він є Бог богів і Господь царів і Той, що відкриває таємниці, бо ти зміг відкрити цю таємницю.
<p>48 І цар звеличив Даниїла і дав йому великі і численні дари і поставив його над всіма країнами Вавилону і володарем сатрапів над всіма мудрецями Вавилону.
<p>49 І Даниїл попросив в царя, і поставив над ділами країни Вавилону Седраха, Місаха, Авденаґо. І Даниїл був у дворі царя.



<h4>



Даниїл 3
<p>1 Вісімнадцятого року Навуходоносор цар зробив золоту подобу, її висота шістдесять ліктів, її широта шість ліктів, і він її поставив на рівнині Деїри в країні Вавилону.
<p>2 І він післав зібрати іпатів і воєвод і топархів, володарів і тиранів і тих, що під владою, і всіх володарів країн, щоб прийшли на обновлення образа, який поставив Навуходоносор цар.
<p>3 І зібралися топархи, іпати, вожді, володарі, великі тирани, ті, що під владою, і всі володарі країн на обновлення подоби, яку поставив цар Навуходоносор, і вони стали перед подобою, яку поставив Навуходоносор.
<p>4 І проповідник закричав гучно: До вас говориться, народи, племена, язики.
<p>5 В якій лиш годині почуєте голос труби сопілки й гуслі, самвики і псалтиря і співзвучних і всякого роду музичних інструментів, впавши, поклоніться золотій подобі, яку поставив цар Навуходоносор.
<p>6 І хто лиш не поклониться, впавши, тієї години буде вкинений до огняної горіючої печі.
<p>7 І сталося, що коли народи почули голос труби сопілки і гуслі, самвики й псалтиря і співзвучности і всякого роду музичних інструментів, всі народи, племена, язики, впавши, поклонилися золотій подобі, яку поставив цар Навуходоносор.
<p>8 Тоді приступили мужі халдеї і оскаржили юдеїв
<p>9 перед царем Навуходоносором. Царю, жий на віки.
<p>10 Ти, царю, поставив припис, щоб кожну людину, яка лиш почує голос труби сопілки і гуслі, самвики і псалтиря і співзвучности і всякого роду музичних інструментів
<p>11 і не поклониться золотій подобі, впавши, вкинути до горіючої огняної печі.
<p>12 Є мужі юдеї, яких ти поставив над ділами країни Вавилону, Седрах, Місах, Авденаґо, ті мужі не послухалися, твого припису, царю, вони не служать твоїм богам і не покланяються золотій подобі, яку ти поставив.
<p>13 Тоді Навуходоносор в гніві і люті сказав привести Седраха, Місаха і Авденаґо, і їх привели перед царя.
<p>14 І Навуходоносор відповів і сказав їм: Чи поправді, Седрах, Місах, Авденаґо, ви не служите моїм богам і не покланяєтеся золотій подобі, яку я поставив?
<p>15 Отже тепер, якщо ви готові, як лиш почуєте голос труби сопілки й гуслі, самвики і псалтиря і співзвучности і всякого роду музичних інструментів, впавши, поклоніться подобі, яку я зробив. Якщо ж не поклонитеся, тієї години будете вкинені до горіючої огняної печі. І хто є Бог, який вас вирве з моїх рук?
<p>16 І відповіли Седрах, Місах, Авденаґо, кажучи цареві Навуходоносорові: Ми не маємо потреби тобі відповісти на це слово.
<p>17 Бо є Бог, якому ми служимо, Він сильний вирвати нас з горіючої огняної печі, і спасе нас з твоїх рук, царю.
<p>18 І якщо ні, хай тобі буде відомим царю, що ми не послужимо твоїм богам і не поклонимося золотій подобі, яку ти поставив.
<p>19 Тоді Навуходоносор наповнився гнівом, і вид його лиця змінився проти Седраха, Місаха і Авденаґо, і сказав розпалити піч всемеро, аж доки не розгориться вповні.
<p>20 І мужам кріпким силою сказав, звязавши Седраха, Місаха і Авденаґо, вкинути до горіючої огняної печі.
<p>21 Тоді ті мужі були звязані з їхніми сараварами і тіярами і штанами і їхньою одежею і були вкинені посеред горіючої огняної печі.
<p>22 Томущо слово царя перемогло, і піч була дуже розпалена.
<p>23 І ці три Седрах, Місах і Авденаґо впали звязаними посеред горіючої огняної печі.
<p>24 І вони ходили посеред полумя оспівуючи Бога і благословляючи Господа.
<p>25 І вставши Азарія так помолився, і відкривши свої уста посеред огня сказав:
<p>26 Благословенний є Ти, Господи Боже наших батьків, і хвалигідний, і прослави гідне твоє імя на віки.
<p>27 Бо Ти є праведний в усім, що Ти нам зробив, і всі твої діла правдиві, і твої дороги правильні, і всі твої суди правдиві,
<p>28 і Ти зробив суди праведності за всім, що Ти навів на нас і на святе місто наших батьків - Єрусалим, бо за правдою і судом Ти все це навів через наші гріхи.
<p>29 Бо ми згрішили і ми були неправедні, томущо ми відступити від Тебе і ми згрішили в усьому і ми не послухалися твоїх заповідей,
<p>30 ані ми не зберегли, ані не зробили так як Ти нам заповів, щоб нам було добре.
<p>31 І все, що Ти на нас навів, і все, що Ти нам зробив, за праведнимм судом Ти зробив,
<p>32 і Ти передав нас в руки беззаконних ворогів, препоганих відступників, і неправедного царя і найгіршого з усієї землі.
<p>33 І тепер немає нам як відкрити уст, сором і погорда сталася твоїм рабам і тим, що Тебе почитають.
<p>34 Не видай нас до кінця через твоє імя і не знищ твого завіту
<p>35 і не відклади від нас твоє милосердя, через Авраама улюбленого Тобою, і через Ісаака твого раба, й Ізраїля твого святого,
<p>36 яким Ти сказав до них, кажучи, що помножиш їхнє насіння як звізди неба і як пісок, що при березі моря.
<p>37 Бо, Владико, ми стали малими понад всі народи і ми сьогодні є впокорені в усій землі через наш гріх,
<p>38 і в цьому часі немає володаря і пророка і вождя, ані цілопалення, ані жертви, ані приносу, ані кадила, ані місця, щоб принести дар перед Тобою і знайти милосердя.
<p>39 Але побитою душею і прибитим духом будемо прийняті як з жертвами баранів і биків і як з десятьма тисячами годованих ягнят.
<p>40 Такою хай буде наша жертва сьогодні перед Тобою і звершеними зроби нас за Тобою, бо не буде сорому тим, що на Тебе надіються.
<p>41 І тепер ми ідемо за Тобою всім серцем і боїмося Тебе і шукаємо твоє лице, не завстидай нас,
<p>42 але зроби з нами за твоїм вподобанням і за множеством твоєї милости
<p>43 і вирви нас за твоїми подивугідними ділами і дай славу твому імені, Господи.
<p>44 І хай засоромляться всі, що виказують зло твоїм рабам і хай завстидаються всієї сили і влади, і їхня сила хай буде розбита.
<p>45 Хай пізнають, що Ти є Господь Бог, одинокий і славний по всій вселенній.
<p>46 І ті слуги царя, що їх вкинули, не переставали, розпалюючи піч нафтою і смолою і хмизом і галузками.
<p>47 І полумінь підносився понад піч на сорок девять ліктів
<p>48 і він обійшов і спалив тих халдеїв, кого знайшов довкруги печі.
<p>49 А господний ангел зійшов разом до тих, що з Азарією до печі, і вигнав полумінь огня з печі,
<p>50 і зробив середину печі наче дух роси, що шипить, і до них зовсім не доторкнувся огонь і не засмутив, ані не надошкулив їм.
<p>51 Тоді три наче з одних уст співали і прославляли і благословили Бога в печі кажучи:
<p>52 Благословенний Ти, Господи Боже наших батьків, і хвалигідний і гідний прослави на віки, і благословенне святе імя твоєї слави, і гідне похвали і гідне прослави на віки.
<p>53 Благословенний Ти в храмі твоєї святої слави i гідний оспівування і преславний на віки.
<p>55 Благословенний Ти, що наглядаєш над глибинами, що сидиш на херувимах, і гідний похвали і гідний прослави на віки.
<p>54 Благословенний Ти на престолі твого царства і гідний оспівування і гідний прослави на віки.
<p>56 Благословенний Ти на тверді неба і гідний оспівування і гідний прослави на віки.
<p>57 Благословіть всі господні діла, Господа. Оспівуйте і прославляйте Його на віки.
<p>59 Благословіть, небеса, Господа. Оспівуйте і прославляйте Його на віки.
<p>58 Благословіть господні ангели Господа. Оспівуйте і прославляйте Його на віки.
<p>60 Благословіть, всі води, що над небом, Господа. Оспівуйте і прославляйте Його на віки.
<p>61 Благословіть, всі сили, Господа. Оспівуйте і прослвляйте Його на віки.
<p>62 Благословіть, сонце і місяцю, Господа. Оспівуйте і прославляйте Його на віки.
<p>63 Благословіть, небесні звізди, Господа. Оспівуйте і прославляйте Його на віки.
<p>64 Благословіть всякий дощ і роса, Господа. Оспівуйте і прославляйте Його на віки.
<p>65 Благословіть, всі духи, Господа. Оспівуйте і прославляйте Його на віки.
<p>66 Благословіть огонь і спека, Господа. Оспівуйте і прославляйте Його на віки.
<p>67 Благословіть, зима і горяч, Господа. Оспівуйте і прославляйте Його на віки.
<p>68 Благословіть, роси й інеї, Господа. Оспівуйте і прославляйте Його на віки.
<p>71 Благословіть, ночі і дні, Господа. Оспівуйте і прославляйте Його на віки.
<p>72 Благословіть, світло і темрява, Господа. Оспівуйте і прославляйте Його на віки.
<p>69 Благословіть, мороз і холод, Господа. Оспівуйте і прославляйте Його на віки.
<p>70 Благословіть, морози і сніги, Господа. Оспівуйте і прославляйте Його на віки.
<p>73 Благословіть, блискавки і хмари, Господа. Оспівуйте і прославляйте Його на віки.
<p>74 Хай земля благословить Господа, хай оспівує і прославляє Його на віки.
<p>75 Благословіть, гори і горби, Господа. Оспівуйте і прославляйте Його на віки.
<p>76 Благословіть, все що росте на землі, Господа. Оспівуйте і прославляйте Його на віки.
<p>78 Благословіть, моря і ріки, Господа. Оспівуйте і прославляйте Його на віки.
<p>77 Благословіть, джерела, Господа. Оспівуйте і прославляйте Його на віки.
<p>79 Благословіть, кити і все, що рухається в водах, Господа. Оспівуйте і прославляйте Його на віки.
<p>80 Благословіть, всі птахи неба, Господа. Оспівуйте і прославляйте Його на віки.
<p>81 Благословіть, всі звірі і скотина, Господа. Оспівуйте і прославляйте Його на віки.
<p>82 Благословіть, людські сини, Господа. Оспівуйте і прославляйте Його на віки.
<p>83 Благословіть Ізраїль, Господа. Оспівуйте і прославляйте Його на віки.
<p>84 Благословіть, господні священики, Господа. Оспівуйте і прославляйте Його на віки.
<p>85 Благословіть господні раби, Господа. Оспівуйте і прославляйте Його на віки.
<p>86 Благословіть, духи і душі праведних, Господа. Оспівуйте і прославляйте Його на віки.
<p>87 Благословіть, преподобні і покірні серцем, Господа. Оспівуйте і прославляйте Його на віки.
<p>88 Благословіть, Ананія, Азарія, Місаїл, Господа. Оспівуйте і прославляйте Його на віки, бо Він вирвав нас з аду і спас нас з руки смерти, і визволив нас з посеред печі, що горить полумям, і вирвав нас з посеред огня.
<p>89 Визнавайтеся Господеві, бо Він добрий, бо його милосердя на віки.
<p>90 Благословіть всі, що почитаєте Господа, Бога богів. Оспівуйте і визнавайтеся, бо його милосердя на віки.
<p>91 І Навуходоносор почув як вони співали і здивувався і швидко встав і сказав до своїх вельмож: Чи ми не вкинули звязаними трьох мужів до середини огня? І сказали цареві: Поправді, царю.
<p>92 І сказав цар: Ось я бачу чотирьох розвязаних мужів, і які ходять посеред огня, і в них немає зіпсуття, і вид четвертого подібний до божого сина.
<p>93 Тоді прийшов Навуходоносор до дверей горіючої огняної печі і сказав: Седрах, Місах, Авденаґо, раби всевишнього Бога, вийдіть і ходіть. І вийшли Седрах, Місах, Авденаґо з посеред огня.
<p>94 І збираються сатрапи й вожді й топархи і сильні царя і бачили мужів, що їхнім тілом не заволодів огонь, і волосся їхньої голови не спалилося, і їхні саравари не змінилися, і в них не було запаху огня.
<p>95 І Навуходоносор відповів і сказав: Благословенний Бог Седраха, Місаха, Авденаґо, який післав свого ангела і вирвав своїх рабів, томущо вони поклали на Нього надію і змінили слово царя і віддали їхні тіла в огонь, щоб не послужити, ані не поклонитися всякому богові, але лиш їхньому Богові.
<p>96 І я видаю припис: Всякий нарід, племя, язик, який лиш скаже хулу проти Бога Седраха, Місаха, Авденаґо, будуть на вигублення і їхні доми на розграблення, оскільки немає іншого Бога, який зможе так спасти.
<p>97 Тоді цар звеличив Седраха, Місаха, Авденаґо у вавилонській країні і удостоїв їх провадити юдеїв, всіх, що були в його царстві.



<h4>



Даниїл 4
<p>1 Навуходоносор цар до всіх народів, племен, і язиків, що є в усій землі: Хай мир вам помножиться.
<p>2 Знаки і чуда, які зі мною зробив всевишний Бог, були до вподоби переді мною, щоб вам сповістити,
<p>3 які вони великі і сильні. Його царство, вічне царство, і його влада в рід і рід.
<p>4 Я Навуходоносор був в моїм домі в добробуті і в процвітанні.
<p>5 Я побачив сон, і він мене перелякав, і я жахнувся на моїм ліжку, і видіння моєї голови мене жахнули.
<p>6 І мною поставлено припис ввести перед мене всіх мудрих Вавилону, щоб сповістили мені пояснення сну.
<p>7 І входили заклиначі, чаклуни, ґазарини, халдеї, і я сказав сон перед ними, і його пояснення вони мені не сповістили,
<p>8 аж доки не прийшов Даниїл, якому імя Валтазар по імені мого бога, який має в собі святого божого духа і я перед ним сказав сон.
<p>9 Валтазаре володарю заклиначів, про якого я пізнав, що в тобі святий божий дух і всяка таємниця тобі під силу, послухай видіння сна, який я побачив, і скажи мені його пояснення.
<p>10 На моїм ліжку я бачив, і ось дерево посеред землі, і його висота велика.
<p>11 Дерево стало великим і скріпло, і його висота досягла аж до неба і його тіло до кінців всієї землі.
<p>12 Його листя гарне, і його плід великий, і в ньому їжа всіх. І під ним поселювалися дикі звірі, і в його галуззях жили птахи неба, і з нього годувалося всяке тіло.
<p>13 Я бачив в нічному видінні на моєму ліжку, і ось ір (післанець) і святий з неба зійшов
<p>14 і закликав гучно і так сказав: Зрубайте дерево і виломіть його галузки і струсіть його листя і розсипте його плід. Хай будуть зрушені звірі, що під ним, і птахи з його галуззя.
<p>15 Лише оставте ріст його коріння в землі і в залізних і мідяних оковах і в зелені зі зовні, і він спочине в небесній росі, і його часть зі звірами в траві землі.
<p>16 Його серце відчужиться від людей і йому дасться серце звіра, і сім часів від нього будуть відчужені.
<p>17 Слово через пояснення іра, і вирок слово святих, щоб пізнали ті, що живуть, що Господь є Всевишний над людським царством, і кому лиш захоче, дасть його, і погорджене людьми підніме над ним.
<p>18 Це сон, який побачив я цар Навуходоносор, і ти Валтасаре, скажи пояснення, бо всі мудрі мого царства не можуть обяснити мені його значення, ти ж, Даниїле, можеш, бо в тобі святий божий дух.
<p>19 Тоді Даніїл, якому імя Валтазар, вийшов з себе на яку одну годину, і його роздуми бентежили його. І цар відповів і сказав Валтазарові, сон і пояснення хай до тебе не поспішиться. І Валтасар відповів і сказав: Пане, сон для тих, що тебе ненавидять і його пояснення для твоїх ворогів.
<p>20 Дерево, яке ти побачив, що стало великим і сильним, якого висота досягла до неба і його тіло по всій землі,
<p>21 і його листя гарне і його плід численний і в ньому їжа для всіх, під ним жили дикі звірі і в його галуззях поселялися птахи неба,
<p>22 є ти, царю, бо ти став великим і сильним і твоя велич стала великою і досягла до неба і твоя влада до кінців землі.
<p>23 І оскільки цар побачив іра і святого, що сходив з неба, і сказав: Зрубайте дерево і знищіть його, лише оставте ріст його коріння в землі і залізними і мідяними кайданами і в зелені надворі, і він поселиться в росі неба, і його часть з дикими звірами, аж до сімох часів відчужаться від нього,
<p>24 це його посянення царю, і пояснення є Всевишнього, яке досягло мого пана царя,
<p>25 і тебе проженуть від людей і твоє помешкання буде з дикими звірами, і тебе годуватимуть травою наче вола, і під росою неба мешкатимеш, і сім часів зміняться над тобою, аж доки не пізнаєш, що Всевишний панує людським царством, і кому лиш захоче, його дасть.
<p>26 І томущо сказали: Оставте ріст коріння дерева, твоє царство тобі останеться, від коли лиш пізнаєш небесну владу.
<p>27 Через це царю, хай моя рада буде тобі вгодна і очисть твої гріхи в милосердях і твої беззаконня в милосерді до бідних. Може Бог буде довготерпеливий за твої переступи.
<p>28 Це все досягло царя Навуходоносора.
<p>29 Після дванадцяти місяців в храмі свого царства в Вавилоні, ходячи
<p>30 цар відповів і сказав: Чи це не є великий Вавилон, якого я збудував в дім царства у владі моєї сили на честь моєї слави?
<p>31 Ще як було слово в устах царя, був голос з неба: До тебе говорять, Навуходоносоре царю, в тебе минуло царство,
<p>32 і тебе проженуть від людей, і твоє помешкання з дикими звірами, і тебе годуватимуть травою як вола, і сім часів зміняться над тобою, аж доки не пізнаєш, що Всевишний володіє царством людей, і якщо кому схоче, його дасть.
<p>33 Цієї години сповнилося слово на Навуходоносорі, і він був прогнаний від людей і їв траву наче віл, і його тіло було змочене росою неба, аж доки його волосся не стало великим як у левів і його нігті як у птахів.
<p>34 І після закінчення днів я Навуходоносор підняв мої очі до неба, і мій розум повернувся до мене, і я поблагословив Всевишнього і Того, що живе на віки, я похвалив і я прославив, бо його влада, вічна влада, і його царство в рід і рід,
<p>35 і всі, що живуть на землі, за ніщо вважаються, і Він чинить за його волею в небесній силі і в поселеннях землі, і немає нікого, хто протиставитиметься його руці і Йому скаже: Що ти зробив?
<p>36 В тому часі мій розум повернувся до мене, і я прийшов до честі мого царства, і моя подоба повернулася до мене, і мої тиранни і мої вельможі мене шукали, і я скріпився на моє царство, і мені додана була надмірна величність.
<p>37 Отже тепер я Навуходоносор хвалю і величаю і прославляю царя неба, бо всі його діла правдиві і його стежки суд, і всіх тих, що ходять в гордості, Він може впокорити.



<h4>



Даниїл 5
<p>1 Цар Валтазар зробив велику вечерю своїй тисячі вельмож, і перед тисячою вино. І пючи
<p>2 Валтазар сказав, коли куштував вино, щоб принести золотий і сріблий посуд, який його батько Навуходоносор виніс з храму, що є в Єрусалимі, і хай пють з них цар і його вельможі і його наложниці і його бенкетуючі.
<p>3 І принесли золотий і сріблий посуд, який той виніс з божого храму, що в Єрусалимі, і пили з них цар і його вельможі і його наложниці і його бенкетуючі.
<p>4 Вони пили вино і похвалили золотих і сріблих і мідяних і залізних і деревяних і камяних богів.
<p>5 В цій годині вийшли пальці людської руки і писали напроти світильника на поросі стіни царського дому, і цар бачив пальці руки, що писала.
<p>6 Тоді вид царя змінився, і його задуми затривожили його, і звязі його бедра ослабли, і його коліна застукали.
<p>7 І цар сильно закричав, щоб увести чародіїв, халдеїв, ґазаренів і сказав мудрецям Вавилону: Хто лиш прочитає це писання і скаже мені пояснення, зодягнеться в багряницю, і золотий ланцюжок на його шию, і третим володітиме в моїм царстві.
<p>8 І входили всі мудреці царя і не могли прочитати писання, ані сказати цареві пояснення.
<p>9 І цар Валтазар дуже затривожився, і його вид змінився в ньому, і його вельможі затривожилися.
<p>10 І цариця ввійшла до дому пиття і сказала: Царю, жий на віки. Хай тебе не тривожать твої роздуми, і твій вид хай не міняється.
<p>11 Є чоловік у твоїм царстві, в якому є божий дух, і в днях твого батька в ньому знайдено чування і розумність, і коли володів твій батько цар Навуходоносор він його поставив над заклиначами, ворожбитами, халдеями, ґазаренами,
<p>12 бо в ньому дуже великий дух і розумність і мудрість, що розсуджує сни і сповіщає тяжке і розвязує завязане - Даниїл, і цар дав йому імя Валтазар. Отже, тепер хай прикличуть його, і він тобі сповістить пояснення цього.
<p>13 Тоді Даниїл був введений перед царя, і цар сказав до Даниїла: Чи ти є Даниїл, той, що з синів полону Юдеї, якого привів цар мій батько?
<p>14 Я почув про тебе, що в тобі божий дух, і чування і розумність і в тобі знайдено дуже вилику мудрість.
<p>15 І тепер ввійшли перед мене мудреці, чародії, ґазарини, щоб прочитати це писання і мені сказати його пояснення, і вони мені не змогли сповістити.
<p>16 І я почув про тебе, що можеш судити суди. Отже тепер, якщо зможеш прочитати писання і сказати мені його пояснення, будеш зодягнений в багряницю, і на твоїй шиї буде золотий ланцюжок, і як третий володітимеш в моєму царстві.
<p>17 Тоді відповів Давид і сказав перед царем: Твої дари хай будуть для тебе, і дай іншому дар твого дому. Я ж прочитаю цареві писання і скажу тобі його пояснення.
<p>18 Царю, Всевишний Бог дав твому батькові Навуходоносорові царство і велич і шану і славу,
<p>19 і через величність, яку Він йому дав, всі народи, племена, язики тряслися і боялися його лиця. Кого він забажав, вбивав, і яких він забажав, побивав, і яких він бажав, він підносив, і яких бажав, він впокорював.
<p>20 І коли він підняв своє серце і скріпився своїм духом, щоб виноситися, він був зведений з престола свого царства, і в нього була забрана шана,
<p>21 і він був переслідуваний людьми, і його серце було дане з звірами, і його поселення з дикими ослами, і його годували травою як вола, і його тіло було змочене небесною росою, аж доки він не пізнав, що Всевишний Бог володіє людським царством, і кому лиш забажає його дасть.
<p>22 І ти, його сину Валтасаре, не впокорив твоє серце перед Ним, хоч це все ти пізнав,
<p>23 і ти піднявся на Господа Бога неба, і перед тебе принесли посуд його дому, і ти і твої вельможі і твої наложниці і твої гості ви з них пили вино, і богів золотих і сріблих і мідяних і деревяних і залізних і камінних, які не бачать і не чують і не знають, ти похвалив, і Бога, в якого твій подих в його руці, і всі твої дороги, Його ти не прославив.
<p>24 Через це від його лиця післано пальці руки і вона поставила це письмо.
<p>25 І це приказане писання: Мани, текел, фарес.
<p>26 Це слова пояснення. Мани: Бог виміряв твоє царство і його завершив.
<p>27 Текел: Поставлено на вагу і знайдено, що бракує.
<p>28 Фарес: Твоє царство розділено і дано Мидам і Персам.
<p>29 І сказав Валтасар і зодягли Даниїла в багряницю і поставили золотий ланцюжок на його шию, і він заповів про нього, що є він є третим володарем в царстві.
<p>30 Валтасар цар халдеїв був вбитий тієї ночі.



<h4>



Даниїл 6
<p>1 І Дарій мидієць взяв царство, маючи шістдесять два роки.
<p>2 І до вподоби було перед Дарієм і він поставив над царством сто двадцять сатрапів, щоб вони були в усім його царстві,
<p>3 і над ними трьох володарів, з яких одним з них був Даниїл, щоб вони віддали слово сатрапам, щоб не турбувати царя.
<p>4 І Даниїл був над ними, бо дуже великий дух був в ньому, і цар поставив його над усім його царством.
<p>5 І володарі і сатрапи шукали, щоб знайти закид проти Даниїла. І ніякого закиду і переступку і гріха в ньому не знайшли, бо він був вірний.
<p>6 І володарі сказали: Ми не знайдемо закиду проти Даниїла, хіба що в законах його Бога.
<p>7 Тоді володарі і сатрапи стали перед царем і сказали йому: Даріє царю, жий на віки.
<p>8 Всі вожді і сатрапи, іпати і топархи, що над твоїм царством, порадилися поставити царську постанову і скріпити декрет, щоб як лиш хтось попросить прохання в усякого бога і людини аж до тридцяти днів, хіба що в тебе, царю, він буде вкинений до ями левів.
<p>9 Отже тепер, царю, постав декрет і видай письмо, щоб не змінився припис мидів і персів.
<p>10 Тоді цар Дарій приказав написати декрет.
<p>11 І коли Даниїл взнав, що приписано декрет, він ввійшов до свого дому, і в нього вікна відкриті в його горішній кімнаті напроти Єрусалиму, і три часи в день він приклякав на свої коліна і молився і визнавався перед своїм Богом, так як робив передше.
<p>12 Тоді ті мужі припильнували і знайшли Даниїла, що він просив і благав свого Бога.
<p>13 І приступивши вони кажуть цареві: Царю, чи ти не дав припис, щоб кожна людина, яка лиш попросить прохання в усякого Бога і людини до тридцятьох днів, хіба що в тебе, царю, буде вкинена до ями левів? І сказав цар: Правдиве слово, і декрет мидів і персів не переступиться.
<p>14 Тоді відповіли перед царем і кажуть: Даниїл, що з синів юдейського полону, не підкорився твому декретові відносно рішення, яке ти поставив, і три часи в дні просить у свого Бога свої прохання.
<p>15 Тоді цар, як почув слово, дуже цим засмутився і змагався за Даниїла, щоб його спасти, і аж до вечора змагався, щоб його спасти.
<p>16 Тоді ті мужі кажуть цареві: Знай царю, що це декрет мидів і персів, що не можна змінити всяке рішення і постанову, яку лиш цар постановить.
<p>17 Тоді сказав цар і привели Даниїла і вкинули його до ями левів. І цар сказав до Даниїла: Твій Бог, Якому ти постійно служиш, Він хай тебе визволить.
<p>18 І принесли камінь і поставили на устя ями, і цар запечатав своїм перстенем і перстенем своїх вельмож, щоб не змінилося діло відносно Даниїла,
<p>19 і цар відійшов до свого дому і спав не повечерявши, і їжі йому не принесли, і сон від нього відійшов. І Бог замкнув уста левів, і вони не надокучили Даниїлові.
<p>20 Тоді цар встав вранці як було ясно і з поспіхом пішов до ями левів
<p>21 і коли він наближався до ями, закричав сильним голосом: Даниїле, рабе живого Бога, чи твій Бог, Якому ти постійно служиш, зміг тебе визволити з уст левів?
<p>22 І Даниїл сказав цареві: Царю, жий на віки.
<p>23 Мій Бог післав свого ангела, і Він замкнув уста левів, і мене не роздерли, бо перед Ним в мені знайдено праведність. І перед тобою, царю, я проступку не зробив.
<p>24 Тоді цар був дуже радий за нього, і сказав витягнути Даниїла з ями. І Даниїл був витягнений з ями, і ніякого зіпсуття в ньому не знайдено, бо він повірив у свого Бога.
<p>25 І сказав цар, і привели мужів, що оскаржили Даниїла, і до ями левів вкинули, їх і їхніх синів і їхніх жінок. І не досягли долини ями, як вже ними заволоділи леви і поторощили всі їхні кості.
<p>26 Тоді цар Дарій написав до всіх народів, племен, язиків, що живуть в усій землі: Хай мир вам помножиться.
<p>27 Від мого лиця поставлено декрет, щоб в усім володінні мого царства тряслися і боялися лиця Бога Даниїла, бо Він є Бог живих і Він остається на віки, і його царство не буде знищене, і його влада до кінця.
<p>28 Він помагає і спасає і чинить знаки і чуда на небі й на землі, Він той, що вирвав Даниїла з руки левів.
<p>29 І Даниїл постував вперед в царстві Дарія і в царстві Кира Перса.



<h4>



Даниїл 7
<p>1 В першому році Валтасара царя халдеїв Даниїл побачив сон, і видіння його голови на його ліжку, і він сон записав:
<p>2 Я Даниїл побачив в моїм видінні вночі і ось чотири вітри неба налягли на велике море.
<p>3 І з моря вийшли чотири великі звірі, собі різні.
<p>4 Перший наче львиця, і її крила наче в орла. Я дивився аж доки не вирвано її піря, і він піднявся з землі і став на людських ногах, і йому дано серце людини.
<p>5 І ось другий звір подібний до медведиці, і він став на одній часті, і три ребра в його устах посеред його зубів, і так сказали до нього: Встань їж багато маса.
<p>6 Ззаду цього я бачив і ось інший звір наче леопард, і в нього чотири пташині крила над ним, і чотири голови в звіра, і йому дано владу.
<p>7 Ззаду цього я бачив і ось четвертий страшний і жахливий і надмірно сильний звір, і в нього залізні великі зуби, і він їв, торощив, і останки топтав своїми ногами, і він дуже відрізнявся від всіх звірів, що перед ним, і в нього десять рогів.
<p>8 Я дивився на його роги, і ось інший малий ріг вийшов посеред них, і три роги впереді викорінено в нього перед його лицем, і ось в цьому розі очі, наче очі людини, і уста, що говорять велике.
<p>9 Я дивився аж доки поставлено престоли, і сів старий днями, і його одіж біла наче сніг, і волосся його голови наче чиста вовна, його престіл полумінь огня, його колеса огонь, що палає.
<p>10 Огняна ріка тягнулася перед ним, йому служили тисячі тисяч, і десятки тисяч по десять тисяч стояли перед ним. Суд сів, і книги відкрилися.
<p>11 Тоді я дивився через голос великих слів, які той ріг говорив, аж доки не вбито звіра і він згинув. І його тіло дано на спалення огнем.
<p>12 І в осталих звірів забрано владу і їм дано довготу життя аж до часу і часу.
<p>13 Я бачив в видінні вночі і ось з небесними хмарами наче людський син, що приходить, і наче прийшов до старого днями, і перед нього його приведено.
<p>14 І йому дано владу і шану і царство, і всі народи, племена, язики йому послужать. Його влада - вічна влада, яка не мине, і його царство не буде знищене.
<p>15 Мій дух задрижав в моїм стані, я Даниїл, і мене тривожили видіння моєї голови.
<p>16 І я прийшов до одного з стоячих і я шукав в нього певності про це все, і він подав мені впевненість і звістив мені пояснення слів:
<p>17 Ці великі чотири звірі: Чотири царства повстануть на землі, які будуть забрані.
<p>18 І царство візьмуть святі Всевишнього і його посідатимуть аж до віку віків.
<p>19 І я пильно допитувався про четвертого звіра, бо він відрізнявся від всякого звіра, (був) надмірно страшний, його зуби залізні і його кіхті мідяні, він їв і торощив і останки топтав своїми ногами,
<p>20 і про десять його рогів, що на його голові, і інший, що вийшов і скинув попередні три роги, той, в якого очі і уста говорять велике, і його вид більший від осталих.
<p>21 Я бачив і той ріг чинив війну з святими і скріпився проти них,
<p>22 аж доки не прийшов старий днями і дав суд святим Всевишнього, і дійшов час і святі одержали царство.
<p>23 І я сказав: Четвертий звір, буде четверте царство на землі, яке перевищить всі царства, і поїсть всю землю і потопче її і порубає.
<p>24 І його десять рогів, десять царів повстануть, і після них повстане інший, який злобами перевищить всіх, що (були) раніше, і він впокорить трьох царів.
<p>25 І скаже слова до Всевишнього і святих Всевишнього зробить старими і задумає змінити часи і закон, і буде дано в його руку аж до часу і часів і половини часу.
<p>26 І суд сяде і відставлять владу, щоб знищити і вигубити до кінця.
<p>27 І царство і влада і величність царів, що під усім небом, дано святим Всевишнього, і його царство вічне царство, і всі влади йому послужать і слухатимуться.
<p>28 Аж доси кінець слова. Я Даниїл, мої думки мене дуже тривожили, і мій вид змінився в мені, і я зберіг слово в моїм серці.



<h4>



Даниїл 8
<p>1 В третому році царства царя Валтасара мені зявилося видіння, я Даниїл, після того, що мені зявилося на початку.
<p>2 І я був в Сусах в славному (місті), яке є в країні Еламу, і я побачив в видінні і я був на Увалі,
<p>3 і я підняв мої очі і я побачив і ось один баран стоїть перед Увалом, і в нього роги, і роги високі, і один вищий від другого, і вищий виходив на кінці.
<p>4 Я побачив барана, що колов до моря і півночі і півдня, і всі звірі не встоялися перед ним, і не було нікого, хто спас би з його руки, і він зробив за своєю волею і став великий.
<p>5 І я роздумував, і ось козел з кіз ішов з півдня на лиці всієї землі і не доторкався до землі, і в козла видно було ріг посеред його очей,
<p>6 і він прийшов аж до барана, що мав роги, якого я побачив, що він стояв перед Увалом, і побіг до нього в нападі своєї сили.
<p>7 І я його побачив, що він доходив аж до барана, і був на нього розлючений і він побив барана і розбив оба його роги, і не було сили в барана встоятися перед ним. І він скинув його на землю і потоптав його, і не було нікого, хто спас би барана з його руки.
<p>8 І козел з кіз став аж дуже великий, і коли він дужчав його великий ріг розбився, і під ним вийшло чотири роги на чотири вітри неба.
<p>9 І з одного з них вийшов один сильний ріг і став предуже великий до півдня і на схід і до сили.
<p>10 Він побільшився аж до небесної сили, і на землю впало з сили неба і зі звізд, і він їх потоптав,
<p>11 і (буде) аж доки полководець не визволить полон, і через нього жертва була розірвана, і він був і йому щастило, і святе буде спустошене.
<p>12 І дано на жертву гріх, і праведність скинено на землю, і він зробив і йому щастило.
<p>13 І я почув одного святого, що говорив, і сказав один святий фелмунові (якомусь), що говорив: Аж доки стоятиме видіння, забрана жертва і даний гріх спустошення, і святе і сила будуть потоптані?
<p>14 І сказав йому: Аж до вечора і ранку днів дві тисячі триста, і святе очиститься.
<p>15 І сталося коли я побачив видіння, я Даниїл, і я шукав розуміння, і ось переді мною став муж наче видіння.
<p>16 І я почув голос мужа посеред Увалу, і він закликав і сказав: Гавриїле, поясни тому видіння.
<p>17 І він прийшов і став близько до мого місця, і коли він говорив я жахнувся і паду на моє лице, і він сказав до мене: Зрозумій, людський сину, бо ще до часу кінець видіння.
<p>18 І коли він говорив зі мною, я паду на моє лице до землі, і він мене доторкнувся і поставив мене на ноги
<p>19 і сказав: Ось я тобі сповіщаю те, що буде в кінці гніву. Бо ще на час кінець видіння.
<p>20 Баран, якого ти побачив, що мав роги, цар мидів і персів,
<p>21 і козел з кіз, грецький цар. І великий ріг, що був посеред його очей, це перший цар.
<p>22 І як він зломався, де постали чотири роги під ним, чотири царі повстануть з його народу і не в його силі.
<p>23 І під кінець їхнього царства, як наповняються їхні гріхи, встане цар безсоромний лицем і який знає загадки.
<p>24 І сильна його сила і не в його силі, і він подивугідно нищитиме, і йому щаститиме, і він зробить і нищитиме сильних і святий нарід.
<p>25 І ярмо його нашийника випрямить. Обмана в його руці, і він звеличиться у своїм серці і обманою знищить багатьох і стоятиме на знищення багатьох і розібє рукою наче яйця.
<p>26 І згадане видіння раннє і вечірнє правдиве. І ти запечатай видіння, бо воно на численні дні.
<p>27 І я Даниїл заснув і захворів на дні, і я встав і я чинив діла царя. І я дивувався видінню, і не було нікого, хто розумів би.



<h4>



Даниїл 9
<p>1 В першому році Дарія сина Ассуера з насіння мидів, який зацарював над царством халдеїв,
<p>2 в першому році його царства, я Даниїл зрозумів в книгах число літ, про яке було господнє слово до пророка Єремії на сповнення спустошення Єрусалиму, сімдесять літ.
<p>3 І я дав моє лице до Господа Бога, щоб шукати молитву і благання в постах і мішку і попелі.
<p>4 І я помолився до мого Господа Бога і я визнавався і я сказав: Господи Боже великий і подивугідний, що зберігаєш твій завіт і милосердя до тих, що Тебе люблять і до тих, що бережуть твої заповіді,
<p>5 ми згрішили, ми були неправедні, ми були беззаконні і ми відступили і ми відхилилися від твоїх заповідей і від твоїх судів
<p>6 і ми не послухалися твоїх рабів пророків, які говорили в твоїм імені до наших царів і наших володарів і наших батьків і до всього народу землі.
<p>7 Тобі, Господи, праведність, і нам встид лиця до цього дня, мужеві Юди і тим, що живуть в Єрусалимі, і всьому Ізраїлеві близько і далеко в усій землі, куди Ти їх туди розсіяв в їхній невірності, якою вони були невірні до Тебе.
<p>8 Господи, нам встид лиця і нашим царям і нашим володарям і нашим батькам, які Тобі згрішили.
<p>9 Господеві Богові нашому милосердя і ласка, бо ми відступили
<p>10 і ми не вислухали голосу нашого Господа Бога, щоб ходити в його законах, які Він дав перед нашим лицем руками його рабів пророків.
<p>11 І ввесь Ізраїль переступив твій закон і відхилилися, щоб не слухатися твого голосу, і на нас найшло прокляття і хула записана в законі Мойсея, божого раба, бо ми згрішили проти Нього.
<p>12 І Він поставив свої слова, які сказав проти нас і проти наших суддів, які нас судили, щоб навести на нас великі зла, яких не було під всім небом згідно з тим, що сталося в Єрусалимі.
<p>13 Так як записано в законі Мойсея, все це зло прийшло на нас, і ми не помолилися до лиця нашого Господа Бога, щоб відвернутися від наших неправд, і щоб зрозуміти всю твою правду.
<p>14 І Господь чував і навів їх на нас, бо наш Господь Бог праведний в усякому свому ділі, яке Він зробив, і ми не послухалися його голосу.
<p>15 І тепер, Господи Боже наш, Який вивів твій нарід з єгипетскої землі сильною рукою, і зробив собі імя до цього дня, ми згрішили, ми були беззаконні.
<p>16 Господи, в усім твоїм милосерді хай відвернеться твій гнів і твоя лють від твого міста Єрусалиму, твоєї святої гори, бо ми згрішили, і в неправедностях наших і наших батьків Єрусалим і твій нарід був на зневагу в усіх, що довкруги нас.
<p>17 І тепер Господи Боже наш, вислухай молитву твого раба і його прохання і обяви твоє лице на твоє освячення задля твого опустілого (місця), Господи.
<p>18 Схили, мій Боже, твоє ухо і почуй. Відкрий твої очі і поглянь на наше знищення і твого міста, на якому прикликується на ньому твоє імя. Бо ми не покладаємося на наші праведності, на наше милосердя перед Тобою, але на твоє велике милосердя,
<p>19 Господи, помилуй, вислухай, Господи. Господи, зваж і зроби. Не забарися задля Тебе, мій Боже, бо твоє імя прикликано на твій нарід і на твоє місто.
<p>20 І ще як я говорив і молився і визнавав мої гріхи і гріхи мого народу Ізраїля і клав моє милосердя перед моїм Господом Богом за святу гору мого Бога,

<p>21 і ще як я говорив в молитві, і ось муж Гавриїл, якого я побачив в видінні на початку, що літав і доторкнувся до мене коло години вечірньої жертви.
<p>22 І він мене напоумив і заговорив до мене і сказав: Даниїле, я тепер вийшов, щоб тебе навчити розуму.
<p>23 На початку твоєї молитви вийшло слово, і я прийшов тобі сповістити, бо ти є улюблений чоловік. І зрозумій слово і збагни видіння.
<p>24 Сімдесять тижнів постановлено над твоїм народом і над твоїм святим містом, щоб завершити гріх і запечатати гріх і усунути беззаконня і надолужити неправедності і привести вічну праведність і запечатати видіння і пророка і помазати святе святих.
<p>25 І пізнай і зрозумієш. Від виходу слова, щоб відповісти і збудувати Єрусалим аж до помазаного володаря сім тижнів і шістдесять два тижні. І повернеться і буде збудована дорога і мур, і спорожняться часи.
<p>26 І після шістдесять двох тижнів вигубиться помазання, і в ньому немає суду. І він знищить місто і святе з володарем, що приходить, і будуть вирубані в потопі, і до кінця скороченої війни призначить до знищення.
<p>27 І один тиждень зробить завіт з численним. І в половині тижня будуть забрані в мене жертва і поливання, і на святому (буде) гидота спустошення, і аж в закінченні часу дасться закінчення на спустошення.



<h4>



Даниїл 10
<p>1 В третому році Кира царя персів Даниїлові, якого прозвано іменем Валрасар, було обявлене слово, і слово правдиве, і йому дано велику силу і розум в видінні.
<p>2 В тих днях, я Даниїл, плакав три тижні днів.
<p>3 Улюблений хліб я не їв, і мясо і вино не ввійшло до моїх уст, і я помазанням не помазався аж до повноти трьох тижнів днів.
<p>4 В двадцять четвертому дні першого місяця, і я був близько великої ріки, вона є Еддекел,
<p>5 і я підняв мої очі і я побачив і ось один чоловік зодягнений в баддім (льняну одіж) і його бедра підперезані золотом Офаза,
<p>6 і його тіло наче Тарсіс, і його лице наче видіння блискавки, і його очі наче огняні світильники, і його руки і литки наче видіння міді, що блистить, і голос його слів наче голос товпи,
<p>7 і я один Даниїл побачив видіння, і мужі, що зі мною, не бачили видіння, але великий жах напав на них, і вони втекли в страсі.
<p>8 І я остався сам і побачив це велике видіння, і в мені не осталося сили, і моя слава змінилася на знищення, і я не вдержав сили.
<p>9 І я почув голос його слів і коли я його почув я був вколений і моє лице на землі.
<p>10 І ось рука, що до мене доторкалася і підвела мене на мої коліна.
<p>11 І він сказав до мене: Даниїле, улюблений чоловіче, зрозумій слова, які я говорю до тебе, і стань на твоїм стоянні, бо тепер я післаний до тебе. І як він говорив це слово до мене я втав, трясучись.
<p>12 І він сказав до мене: Не бійся, Даниїле. Бо від першого дня, в якому ти дав твоє серце, щоб розуміти і терпіти зло перед твоїм Богом, твої слова почуто, і я прийшов через твої слова.
<p>13 І володар царства персів стояв напроти мене двадцять один днів, і ось Михаїл один з перших володарів прийшов мені помогти, і я його оставив там з володарем царства персів,
<p>14 і я пішов сказати тобі, що він зустріне твій нарід в останніх днях, бо видіння ще на дні.
<p>15 І коли він говорив зі мною за цими словами, я дав моє лице на землю і я був вколений.
<p>16 І ось наче подоба людського сина доторкнулася до моїх губ. І я відкрив мої уста і я заговорив і сказав до того, що стояв переді мною: Господи, в моїм видінні повернулися в мені мої внутреності, і я не мав сили.
<p>17 І як зможе твій раб, Господи, говорити з цим моїм Господом? І я, від тепер не стоятиме в мені сила, і в мені не осталося духа.
<p>18 І він додав і доторкнувся мене наче вид людини і мене скріпив
<p>19 і сказав мені: Не бійся, улюблений чоловіче, мир тобі. Будь мужним і будь сильним. І коли він говорив зі мною я скріпився і сказав: Хай говорить Господь мій, бо ти мене скріпив.
<p>20 І він сказав: Чи ти знаєш чому я до тебе прийшов? І тепер я повернуся, щоб воювати з володарем персів. І я виходив, і володар греків приходив.
<p>21 Але лиш тобі сповіщаю приписане в писанні правди, і немає одного, що стоїть зі мною в цих, але лиш Михаїл ваш володар.



<h4>



Даниїл 11
<p>1 І я в першому році Кира прийшов до влади і сили.
<p>2 І тепер тобі сповіщу правду. Ось ще три царі встануть в Персії, і четвертий розбагатіє великим багацтвом понад всіх. І після того як він володітиме над своїм багацтвом він повстане проти всіх царств греків.
<p>3 І повстане сильний цар і володітиме великою владою і зробить за своєю волею.
<p>4 І як лиш стане, його царство розібється і розділиться на чотири вітри неба, і не до його кінця, ані не за його володінням, яким він володів, бо його царство буде обезперене, і для інших опріч них.
<p>5 І скріпиться цар півдня і один з його володарів скріпиться на нього і заволодіє великим володінням у його владі.
<p>6 І після його літ змішаються, і дочка царя півдня ввійде до царя півночі, щоб з ним зробити завіт. І він не вдержить силу руки, і не стоятиме його насіння, і видана буде вона і ті, що її несуть, і молода, і хто скріпляв її в часах.
<p>7 І стане з цвіту її кореня, з його приготовлення, і прийде до сили і ввійде до укріплень царя півночі і змагатиметься в них і скріпиться.
<p>8 І їхніх богів з їхніми вилитими, всякий бажаний їхній сріблий і золотий посуд візьме з полоном до Єгипту. І він стане над царством півночі.
<p>9 І він ввійде до царства царя півдня і повернеться до своєї землі.
<p>10 І його сини зберуть юрбу численних сил, і ввійде той, що приходить і затоплює. І перейде і сяде і змагатиметься до своєї сили.
<p>11 І розлютиться цар півдня і вийде і воюватиме з царем півночі. І поставить численну юрбу, і нарід буде виданий до його рук.
<p>12 І він візьме юрбу, і підніметься його серце, і він скине десятки тисяч і не скріпиться.
<p>13 І повернеться цар півночі і поведе юрбу численнішу понад першу і до кінця часів літ найде нападом з великою силою і з великим майном.
<p>14 І в тих часах численні повстануть проти царя півдня. І сини поганців твого народу піднімуться, щоб поставити видіння і знеможуть.
<p>15 І ввійде цар півночі і насипає насип і сильне місто буде забране, і руки царя півдня не встояться, і повстануть його вибранці, і не буде сили встоятися.
<p>16 І зробить той, що входить до нього за його волею, і немає того, що стоїть перед його лицем. І він стане в землі Сави, і скінчиться своєю рукою.
<p>17 І поставить своє лице, щоб ввійти з усією силою свого царства і все пряме з ним зробить. І дочка жінок дасть йому її знищити, і не остане і не буде в нього.
<p>18 І він поверне своє лице до островів і численні захопить і дасть спочинок володарям від їхньої зневаги, лише його зневага на нього повернеться.
<p>19 І він поверне своє лице на силу своєї землі і ослабне і впаде і не знайдеться.
<p>20 І повстане з його кореня царська рослина, що переходить на його приготовлене (місце), що чинить царську славу. І в тих днях він буде розбитий і не перед лицями, ані не у війні.
<p>21 Стане на своїм пригованім (місці). Він був зневажений, і не дали йому слави царства. І прийде в достатку і заволодіє царством обманами.
<p>22 І руки того, що топить, затопляться від його лиця і будуть розбиті, і володар завіту.
<p>23 І від змішань з ним зробить обману і піде і переможе його нечисленною юрбою.
<p>24 І він прийде в достатку і до багатих країн і зробить те, що не зробили його батьки, і батьки його батьків: Грабунок і здобич і рознесе їхнє майно і своїми задумами задумуватиме проти Єгипту і аж до часу.
<p>25 І його сила і його серце підніметься проти царя півдня з великою силою, і цар півдня зійдеться в бою з великою і дуже сильною силою. І він не встоїться, бо задумують на нього задуми.
<p>26 І їстимуть його запаси і розібють його, і сили затопить, і численні впадуть побиті.
<p>27 І оба царі, їхні серця до поганого, і при одному столі говоритимуть брехню, і не пощастить. Бо ще кінець на час.
<p>28 І він повернеться до своєї землі з великим майном, і його серце на святий завіт, і зробить і повернеться до своєї землі.
<p>29 В часі повернеться і прийде до півдня, і не буде так як перше і як останнє,
<p>30 і ввійдуть до нього ті кітійці, що вийшли, і він буде впокорений. І повернеться і розлютиться на святий завіт. І зробить і повернеться і роздумає (діло) з тими, що оставили святий завіт.
<p>31 І з нього повстануть насіння і збезчестять священне сили, і усунуть постійну жертву і дадуть страшне збезчещення.
<p>32 І ті, що чинять беззаконня, наведуть завіт обманами, і нарід, що знає свого Бога, скріпиться і зробить.
<p>33 І розумні народу будуть дуже розумні. І знеможуть від меча і від полумя і від полону і від розграблення днів.
<p>34 І в їхнім ослабленні поможеться їм малою поміччю, і численні додадуться до них в обманах.
<p>35 І (дехто) з тих, що розуміють, послабнуть, щоб випробувати їх огнем і вибрати і обявити аж до кінця часу. Бо ще на час.
<p>36 І він зробить по своїй волі і цар піднесеться і звеличиться над всякого бога і говоритиме гордовите і (йому) щаститиме, аж доки не скінчиться гнів. Бо йде до закінчення.
<p>37 І не зважатиме на всіх богів своїх батьків і на пожадання жінок і не зважатиме на всякого бога, томущо звеличиться понад всіх.
<p>38 І бога Маозіна (сили) його прославить на місці, і бога, якого не знали його батьки, прославить золотом і сріблом і шляхотним каменем і побажаним.
<p>39 І зробить в укріпленнях, що на схоронок, з чужим богом і помножить славу і підвладними зробить їм численних і землю розділить в дари.
<p>40 І в останньому часі він зудариться з царем півдня, і збереться проти нього цар півночі з колісницями і з вершниками і з численними кораблями і ввійде до землі і розібє і перейде.
<p>41 І вийде до землі Сави, і численні послабнуть. І ці спасуться з його руки, едом і моав і володар синів аммона.
<p>42 І він простягне свою руку проти землі, і земля Єгипту не буде на спасіння.
<p>43 І запанує над скритими (скарбами) золота і срібла і над усіма бажаними (скарбами) Єгипту і лівійців і етіопців в їхніх твердинях.
<p>44 І слухи і клопоти затривожать його зі сходу і з півночі, і прийде в великому гніві, щоб вигубити і прокляти численних.
<p>45 І поставить своє шатро ефадано (царське) поміж морями на святій горі Сави і прийде аж до його часті, і немає нікого, хто його спасає.



<h4>



Даниїл 12
<p>1 І в тому часі встане Михаїл великий володар, що стоїть над синами твого народу. І буде час скрути, скрута якої не було від коли повстав нарід на землі аж до того часу. І в тому часі спасеться твій нарід, кожний, що знайдеться записаним в книзі.
<p>2 І численні з тих, що сплять в поросі землі встануть, ці на вічне життя, і ті на погорду і на вічний сором.
<p>3 І розумні засяють так як світіння тверді і численні з праведних як звізди на віки і ще.
<p>4 І ти Даниїле, замкни слова і запечатай книгу аж до часу завершення, доки нечисленні навчаться і пізнання помножиться.
<p>5 І я Даниїл побачив, і ось два інші стали, один з цієї сторони берега ріки, і один з тієї сторони берега ріки.
<p>6 І він сказав до чоловіка зодягненого ваддіном, (льняна одіж), який був над водою ріки: Коли кінець тих подивугідних (знаків), про які ти сказав?
<p>7 І я почув чоловіка, що зодягнений ваддіном, який був над водою ріки, і він підняв свою правицю і свою лівицю до неба і поклявся Тим, що живе, Вічним, що: На час часів і половину часу. Коли закінчиться розсипання руки освяченого народу впізнають це все.
<p>8 І я почув і не зрозумів і я сказав: Господи, який кінець цього?
<p>9 І він сказав: Ходи, Даниїле, бо слова замкнені і запечатані аж до останнього часу.
<p>10 Хай будуть вибрані і хай будуть вибілені і численні хай будуть випробовані огнем, і хай беззаконні чинять беззаконня. І всі беззаконні не зрозуміють, і розумні зрозуміють.
<p>11 І від часу зміни постійної жертви і поставлення гидоти спустошення днів тисяча двісті девятдесять.
<p>12 Блаженний терпеливий і хто дійде до днів тисяча триста тридцять пять.
<p>13 І ти іди і спочинь. Бо ще дні до виповнення закінчення, і встанеш в твоє насліддя в завершенні днів. Сусанна



<h4>



Даниїл 13
<p>1 І був чоловік, що жив в Вавилоні, й імя йому Йоаким.
<p>2 І він взяв жінку, якій імя Сусанна дочку Хелкія, дуже гарну, і що боялася Господа.
<p>3 І її батьки праведні і навчили їхню дочку за законом Мойсея.
<p>4 І Йоакім був дуже багатий, і в нього багатий сад поблизу його дому. І до нього сходилися юдеї, томущо він був найславніший з усіх.
<p>5 І назначено двох старців з народу суддями в тому році, про що сказав Владика, бо: Вийшло беззаконня з Вавилону з старців суддів, які вважалися проводирями народу.
<p>6 Ці перебували в домі Йоакима, і приходили до них всі, що судилися.
<p>7 І сталося коли відходив нарід посеред дня, виходила Сусанна і ходила в саді свого чоловіка.
<p>8 І бачили її два старці кожного дня, як вона входила і ходила, і пожадали її.
<p>9 І обернули їхній ум і звернули свої очі, щоб не дивитися на небо, ані не памятати судьби праведних.
<p>10 І були оба зранені нею і не сповістили один одному їхній біль,
<p>11 бо встидалися сповістити їхнє пожадання, бо бажали бути з нею.
<p>12 І придивлялися закохано кожного дня, щоб її побачити.
<p>13 І сказав один до другого: Підім до дому, бо година обіду. І вийшовши розійшлися один від оного.
<p>14 І схилившись прийшли разом і питаючись один одного визнали причину - їхнє пожадання. І тоді спільно назначили час коли її зможуть знайти самою.
<p>15 І сталося коли вони наглядали за догідним днем, тоді вона ввійшла так як вчора і третого дня тільки з двома служницями і забажала помитися в саді, бо була спека.
<p>16 І не було там нікого за вийнятком двох схованих старців, які стежили за нею.
<p>17 І вона сказала служницям: Принесіть же мені олію і пахощі і замкніть двері саду, щоб я помилася.
<p>18 І вони зробили так як вона сказала, і замкнули двері саду і вийшли бічними дверима, щоб принести їм приказане, і не побачили старців, бо вони були сховані.
<p>19 І сталося, що як вийшли служниці, і два старці встали і підбігли до неї
<p>20 і сказали: Ось двері саду замкнені, і ніхто нас не бачить, і ми тебе пожадаємо. Тому погодься з нами і будь з нами.
<p>21 Якщо ж ні, засвідчимо проти тебе, що з тобою був молодець і через це ти відіслала від себе служниць.
<p>22 І застогнала Сусанна і сказала: Тісно мені звідусіль. Бо якщо це зроблю, мені смерть, а якщо не зроблю, не втечу з ваших рук.
<p>23 Краще мені, не зробивши, впасти в ваші руки, ніж грішити перед Господом.
<p>24 І Сусанна закричала великим голосом, закричали ж і два старці напроти неї.
<p>25 І один, побігши, відкрив двері сду.
<p>26 Як же почули в саді крик ті, що з хати, ввійшли через бічні двері, щоб побачити, що їй сталося.
<p>27 Коли ж старці сказали свої слова, раби дуже завстидалися, томущо ніколи не було сказано таке слово про Сусанну.
<p>28 І сталося, що на другий день, як зійшовся нарід до її чоловіка Йоакима, прийшли два старці повні беззаконних задумів проти Сусанни, щоб її забити,
<p>29 і сказали перед народом: Пішліть по Сусанну дочку Хелкія, яка є жінкою Йоакіма. Вони ж післали,
<p>30 і прийшла вона і її батьки і її діти і всі її кревні.
<p>31 Сусанна ж була дуже шляхотна і гарна на вид.
<p>32 А беззаконні приказали її відкрити, бо вона була закрита, щоб насититися її красою.
<p>33 Заплакали ж ті, що з нею, і всі ті, що її бачили.
<p>34 А два старці, вставши посеред народу, поклали руки на її голову.
<p>35 Вона ж плачучи поглянула на небо, бо в неї було серце, що надіялося на Господа.
<p>36 А старці сказали: Як ми проходжувалися самі в саді ввійшла ця з двома служницями і замкнула двері саду і відпустила служниць,
<p>37 і до неї прийшов молодець, який був схований, і ліг з нею.
<p>38 Ми ж будучи в куті саду, бачачи беззаконня, побігли до них.
<p>39 І бачачи їх, що були разом, його ж ми не змогли схопити, томущо він був сильнішим від нас, і відкривши двері вибіг,
<p>40 а цю, схопивши, запитали ми, хто був молодець,
<p>41 і вона не забажала нам сповістити. Це засвідчуємо. І збір повірив їм, як старцям народу і суддям, і засудили її на смерть.
<p>42 А Сусанна закричала великим голосом і сказала: Вічний Бог, що знає сховане, що бачить все перед тим, що воно станеться,
<p>43 Ти знаєш, що проти мене засвідчили брехню. І ось я вмираю, не зробивши нічого з того, що ці зле вигадали проти мене.
<p>44 І Господь вислухав її голос.
<p>45 І як її відводили, щоб вигубити, Бог підняв святий дух малого хлопчини, якому імя Даниїл,
<p>46 і він закричав великим голосом: Я чистий від цієї крови.
<p>47 А ввесь нарід повернувся до нього і сказали: Що це за слово, яке ти сказав?
<p>48 Він же ставши посеред них сказав: Такі ви безумні, сини Ізраїля? Не розсудивши, ані не пізнавши правду ви засудили дочку Ізраїля?
<p>49 Поверніться до суду. Бо ці засвідчили проти неї брехню.
<p>50 І ввесь нарід повернувся з поспіхом. І сказали до нього старці: Ходи сядь посеред нас і сповісти нам. Бо тобі Бог дав старшиньство.
<p>51 І сказав до них Даниїл: Розділіть їх один від одного далеко, і я їх випитаю.
<p>52 А як були розділені один від одного, він покликав одного з них і сказав до нього: Ти, що постарівся поганими днями, тепер прийшли твої гріхи, які ти раніше вчинив,
<p>53 судячи неправедні суди, і засуджуючи невинних а відпускаючи винних, коли говорить Господь: Невинного і праведного не убєш.
<p>54 Отже тепер якщо ти цю побачив, скажи під яким деревом ти їх побачив, що вони розмовляли разом? Він же сказав: Під яловицею.
<p>55 А Даниїл сказав: Правильно, ти збрехав на свою голову. Бо вже божий ангел, беручи від Бога рішення, розрубає тебе пополам.
<p>56 І відставивши його приказав привести другого. І сказав до нього: Ханаанське насіння а не Юди, тебе обманула краса, і пожадання повернуло твоє серце.
<p>57 Так ви робили з дочками Ізраїля, і вони боячись говорили з вами, але дочка Юди не стерпіла вашого беззаконня.
<p>58 Отже тепер скажи мені: Під яким деревом ти їх зловив, як вони говорили між собою? Він же сказав: Під дубом.
<p>59 Сказав же до нього Даниїл: Правильно, і ти збрехав на свою голову. Бо божий ангел жде, маючи меч, щоб розтесати тебе пополам, щоб вас вигубити.
<p>60 І закричав ввесь збір великим голосом і поблагословили Бога, що спасає тих, що на нього надіються.
<p>61 І повстали проти двох старців, бо Даниїл доказав з їхніх уст, що вони збрехали, і зробили з ними за злом, яке вони задумали на ближнього,
<p>62 щоб зробити за законом Мойсея, і їх забили. І спаслася невинна кров в тому дні.
<p>63 А Хелкій і його жінка похвалили Бога за їхню дочку Сусанну з її чоловіком Йоакімом і всіма кревними, бо не знайдено в ній соромного діла.
<p>64 І Даниїл став великий перед народом від того дня і пізніше. Вил і Дракон



<h4>



Даниїл 14
<p>1 І цар Астуарґ додався до своїх батьків, і взяв Кир персієць його царство.
<p>2 І Даниїл був другом царя і славний понад всіх його друзів.
<p>3 І був ідол у вавилонців, якому імя Вил, і видавали на нього кожного дня дванадцять артавів петльованої муки і сорок овець і шість мірок вина.
<p>4 І цар його почитав і ходив кожного дня йому поклонитися. А Даниїл покланявся свому Богові.
<p>5 І сказав до нього цар: Чому не покланяєшся Вилові? Він же сказав: Бо не почитаю ідолів зроблених руками, але живого Бога, що створив небо і землю, і що має владу над всяким тілом.
<p>6 І сказав до нього цар: Чи тобі не здається, що Вил є живим богом? Чи не бачиш, що він їсть і пє кожного дня?
<p>7 І Даниїл, засміявшись, сказав: Не обманюйся царю, бо цей всередині глина, а зі зовні мідь і він ніколи не зїв, ані не випив.
<p>8 І розгнівавшись цар покликав своїх священиків і сказав їм: Якщо мені не скажете хто їсть цю вечерю, помрете. Якщо ж покажете, що Вил це поїдає, Даниїл помре, бо він хулив проти Вила.
<p>9 І сказав Даниїл цареві: Хай буде за твоїм словом. І було сімдесять священиків Вила опріч жінок і дітей.
<p>10 І цар прийшов з Даниїлом до дому Вила.
<p>11 І священики Вила сказали: Ось ми виходимо геть, ти ж, царю, постав їжу і вино, приготовивши постав, і замкни двері і запечатай твоїм перстнем. І прийшовши вранці, якщо не знайдеш все зїджене Вилом, ми помремо, або Даниїл, що збрехав проти нас.
<p>12 Вони ж не зважали, бо зробили були під столом схований вхід і постійно ним входили і це споживали.
<p>13 І сталося, що як ті вийшли, і цар поставив їжу Вилові.
<p>14 І Даниїл заповів своїм слугам і вони принесли попіл і посипали ввесь храм перед самим царем. І вийшовши, замкнули двері і запечатали перстнем царя, і відійшли.
<p>15 А священики й жінки і їхні діти прийшли вночі за їхнім звичаєм і все зїли і випили.
<p>16 І встав цар вранці і Даниїл з ним.
<p>17 І сказав Цар: Чи цілі печаті, Даниїле? Він же сказав: Цілі, царю.
<p>18 І сталося, що як разом відкрили двері, цар, поглянувши на стіл, закричав великим голосом: Ти Великий, Вил, і в тобі немає обмани, ані однієї.
<p>19 І засміявся Даниїл і задержав царя, щоб той не входив всередину і сказав: А поглянь на долівку і пізнай чиї ці стопи.
<p>20 І цар сказав: Я бачу стопи чоловіків і жінок і дітей.
<p>21 І цар, розгнівавшись, тоді схопив священиків і жінок і їхніх дітей, і вони йому показали сховані двері, крізь які і входили, щоб зїсти те, що на столі.
<p>22 І цар забив їх і видаванням дав Вила Даниїлові і він розбив його і його храм.
<p>23 І був великий дракон, і його вавилонці почитали.
<p>24 І сказав цар до Даниїла: Не зможеш сказати, що цей не є живим богом. І поклонися йому.
<p>25 І сказав Даниїл: Я поклонюся моєму Господеві Богові, бо Цей є живим Богом. Ти ж, царю, дай мені владу, і я забю дракона без меча і палиці.
<p>26 І сказав цар: Даю тобі.
<p>27 І взяв Даниїл смолу і товщ і волосся і зварив разом і зробив коржі і дав в уста дракона, і як той зїв, дракона розперло. І він сказав: Гляньте на ваші божища.
<p>28 І сталося, що як почули вавилонці, вони дуже розчулилися і повернулися проти царя і сказали: Цар став юдеєм. Він розбив Вила і забив дракона і вирізав священиків.
<p>29 І прийшовши до царя, сказали: Видай нам Даниїла. Якщо ж ні, забємо тебе і твій дім.
<p>30 І цар побачив, що на нього дуже натискають, і змушений, видав їм Даниїла.
<p>31 Вони ж вкинули його до ями левів, і він був там шість днів.
<p>32 Було ж в ямі сім левів, і давалося їм два тіла на день і дві вівці. Тоді ж їм не дано, щоб вони пожерли Даниїла.
<p>33 І в Юдеї був Амвакум пророк, і він зварив варене і вломав хліби до коша і йшов на рівнину, щоб віднести женцям.
<p>34 І господний ангел сказав до Амвакума: Віднеси обід, який маєш, до Вавилону Даниїлові, до ями левів.
<p>35 І сказав Амвакум: Господи, я Вавилона не бачив і ями не знаю.
<p>36 І господний ангел схопив його за чуб і, несучи за волосся його голови, поставив його в Вавилоні над ямою в шумі його духа.
<p>37 І Амвакум закричав, кажучи: Даниїле, Даниїле, візьми обід, який тобі Бог післав.
<p>38 І Даниїл сказав: Ти, Боже, мене згадав і Ти не оставив тих, що Тебе люблять.
<p>39 І Даниїл, вставши, поїв. А божий ангел зразу відставив Амвакума до його місця.
<p>40 А сьомого дня прийшов цар оплакувати Даниїла. І прийшов до ями і поглянув, і ось Даниїл сидить.
<p>41 І закричавши великим голосом він сказав: Ти великий, Господи Боже Даниїла, і немає іншого за вийнятком Тебе.
<p>42 І витягнув його, а винних за його знищення вкинув до ями, і вони зразу були пожерті перед ним.



