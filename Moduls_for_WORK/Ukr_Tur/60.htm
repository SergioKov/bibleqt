<h2></h2>
<h4>



3-е Iвана 1
<p>1 Старець - улюбленому Гаєві, якого я по правді люблю.
<p>2 Улюблений, молюся, щоб тобі добре велося в усьому і щоб ти був здоровий, як добре ведеться твоїй душі.
<p>3 Бо я дуже зрадів, як прийшли брати і засвідчили про твою правду, як ти в правді живеш.
<p>4 Більшої радости не маю від тієї, щоб почути, що мої діти живуть у правді.
<p>5 Улюблений, вірно чиниш у тому, що робиш для братів та для чужинців,
<p>6 які засвідчили твою любов перед церквою. Добре зробиш, як випровадиш їх гідно перед Богом.
<p>7 Бо вони вийшли задля імени, нічого не беручи від поган.
<p>8 Отож, ми повинні таких приймати, щоб стати співпрацівниками правди.
<p>9 Я написав до церкви, але Діотреф, що любить бути першим у них, нас не приймає.
<p>10 Тому, коли прийду, згадаю його діла, які він робить, докоряючи нам поганими словами. І не задовольняється цим, але й сам братів не приймає: а тим, що хочуть приймати, забороняє і викидає з церкви.
<p>11 Улюблений, не наслідуй зло, але добро. Хто робить добро, той від Бога, а хто робить зло, - не бачив Бога.
<p>12 Про Димитрія свідчать усі й сама правда. І ми свідчимо, а ви знаєте, що наше свідчення правдиве.
<p>13 Багато мав я тобі писати, але не хочу чорнилом та очеретинкою.
<p>14 Сподіваюся невдовзі побачити тебе й говорити вустами до вуст.
<p>15 Мир тобі. Вітають тебе друзі. Вітай друзів пойменно. [Амінь].



