Третє Послання Івана
<h4>3 Івана 1 Велика радість – ходити в істині. 
<p>1 Старець – улюбленому Гаєві, котрого я люблю за істиною. 
<p>2 Улюблений! Молюся, щоб ти був здоровий і мав усюди успіх, як добре ведеться твоїй душі. 
<p>3 Бо я вельми зрадів, коли прийшли брати і засвідчили твою вірність, як ти ходиш за істиною. 
<p>4 Для мене немає більшої радости, як чути, що діти ходять за істиною. 
<p>5 Улюблений! Ти як вірний чиниш у тому, що робиш для братів і для чужинців; 
<p>6 Вони засвідчили перед церквою про твою любов: ти гаразд учиниш, якщо відпустиш їх, як належить заради Бога. 
<p>7 Бо вони заради ймення Його пішли, і нічого не взяли від поганів. 
<p>8 Тож ми мусимо приймати таких, щоб стати помічниками істині. 
<p>9 Я писав церкві; але Діотреф, що любить бути у них першим, нас не приймає. 
<p>10 Тому, якщо я прийду, то пригадаю про справи, котрі він учиняв, обмовляючи нас недобрими словами, і, не вдоволений з того, сам також не приймає братів, і забороняє тим, що бажають, і виганяє з церкви. 
<p>11 Улюблений! Не вдавайся до зла, але до добра. Хто чинить добро, той від Бога; а той, що вдається до лихого, не бачив Бога. 
<p>12 Про Дмитра засвідчили всі і сама істина; засвідчуємо також і ми, і ви знаєте, що свідчення наше правдиве. 
<p>13 Багато хотів я написати; але не хочу писати до тебе чорнилом і тростиною, 
<p>14 Але сподіваюся невдовзі побачити тебе і поговорити устами до уст. 
<p>15 Мир тобі. Вітають тебе друзі; вітай друзів поіменно. 
