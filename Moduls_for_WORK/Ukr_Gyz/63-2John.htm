Друге Послання Івана
<h4>2 Івана 1 Істина та любов неподільні. 
<p>1 Старець – вибраній пані і дітям її, котрих я люблю за істиною, і не лише я, але й ті, що пізнали істину, 
<p>2 Заради істини, котра перебуває в нас і буде з нами повіки: 
<p>3 Нехай буде з вами благодать, милість, і мир від Бога Вітця і від Господа Ісуса Христа, Сина Отчого, в істині і любові. 
<p>4 Я вельми зрадів, що знайшов поміж дітьми твоїми таких, що живуть в істині, як ми дістали заповідь від Батька. 
<p>5 І нині прошу тебе, пані, але не як нову заповідь тобі даю, але ту, котру маємо від початку, щоб ми любили один одного. 
<p>6 А любов у тому є, щоб ми чинили за Його заповідями. Це – та заповідь, котру ви чули від початку, щоб чинили за нею. 
<p>7 Бо чимало спокусників прийшло у світ, котрі не сповідують Ісуса Христа, що прийшов у плоті: такий чоловік є спокусник і антихрист. 
<p>8 Пильнуйте за собою, щоб вам не втратити того, над чим ми трудилися, але щоб одержали нагороду уповні. 
<p>9 Кожний, хто нехтує ученням Христовим і не перебуває в ньому, не має Бога; той, що перебуває в ученні Христовому, має і Вітця, і Сина. 
<p>10 Хто приходить до вас і не приносить цього вчення, того не приймайте в дім, і не вітайте його; 
<p>11 Бо той, хто вітає його, бере участь у лихих справах його. 
<p>12 Маю багато написати вам, але не хочу на папері чорнилом; а сподіваюся прийти до вас і говорити устами до уст, щоб радість ваша була уповні. 
<p>13 Вітають тебе діти сестри твоєї вибраної. Амінь. 
