Послання до Филимона
<h4>Филимона 1 Добрий вплив Филимона на віруючих 
<p>1 Павло, в‘язень Ісуса Христа, і Тимофій, брат, Филимонові улюбленому і співробітникові нашому. 
<p>2 І сестрі любій Апфії, і Архипові співучасникові нашому, і домашній твоїй церкві: 
<p>3 Благодать вам і мир від Бога Батька нашого і Господа Ісуса Христа. 
<p>4 Дякую Богові моєму, щоразу згадуючи про тебе в молитвах моїх, 
<p>5 Зачувши про твою любов і віру, котру маєш до Господа Ісуса і до всіх святих, 
<p>6 Щоб спільність віри твоєї виявилася діяльною у пізнанні всілякого у вас добра у Христі Ісусі. 
<p>7 Бо ми маємо велику радість і втіху в любові твоїй, тому що тобою, брате, заспокоєні серця святих. 
<p>8 А тому, маючи велике у Христі завзяття наказувати тобі, що необхідне, 
<p>9 Краще з любови благаю, не хтось інший, але я, Павло старець, а тепер ще й в‘язень Ісуса Христа; 
<p>10 Прошу тебе про сина мого Онисима, котрого породив я в ув‘язненні моєму: 
<p>11 Він був нещодавно невдатний для тебе, а тепер придатний тобі й мені, я повертаю його, 
<p>12 А ти прийми його, як моє серце. 
<p>13 Я хотів при собі притримати його, щоб він замість тебе послужив мені в ув‘язненні за проповідь Євангелії; 
<p>14 Але без твоєї згоди нічого не хотів чинити, щоб добра справа твоя була не примусовою, а добровільною. 
<p>15 Бо, можливо, він через те й відлучився на час, щоб ти прийняв його назавжди, 
<p>16 Та вже не як раба, але вище раба, брата улюбленого, особливо мені, а тим паче тобі; і за тілом, і в Господі. 
<p>17 Отож, якщо маєш мене за друга, то прийми його, як мене. 
<p>18 А якщо він чимось образив тебе, або заборгував, вважай це за мною. 
<p>19 Я, Павло, написав рукою моєю: я дам відплату; не кажу тобі про те, що ти самим собою мені заборгував. 
<p>20 Так, брате, дай мені скористатися від тебе в Господі; заспокой моє серце в Господі. 
<p>21 Сподіваючись на послух твій, я написав тобі, знаючи, що ти вчиниш навіть більше, аніж я кажу. 
<p>22 А заразом приготуй для мене помешкання; бо сподіваюся, що завдяки молитвам вашим, я буду дарований вам. 
<p>23 Вітає тебе Єпафрас, мій співв‘язень заради Христа Ісуса, Марко, Аристарх, Димас, Лука – співробітники мої. 
<p>24 Благодать Господа нашого Ісуса Христа з духом вашим. Амінь. 
