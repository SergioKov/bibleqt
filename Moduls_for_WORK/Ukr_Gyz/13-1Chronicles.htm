



<h4>1 Літопису 1 
<p>1 Адам, Сиф, Енош. 
<p>2 Кенан, Магалал'їл, Яред.
<p>3 Енох, Метушелах, Ламех.
<p>4 Ной, Сим, Хам, Яфет. 
<p>5 Сини Яфетові: Ґомер, і Маґоґ, і Мадай, і Яван, і Тувал, і Мешех, і Тірас. 
<p>6 Сини Ґомерові: Ашкеназ, і Діфат, і Тоґарма.
<p>7 Сини Яванові: Еліша й Таршіша, Кіттім і Доданім.
<p>8 Сини Хамові: Куш і Міцраїм, Пут і Ханаан. 
<p>9 Сини Кушеві: Шева, і Хавіла, і Савта, і Раама, і Савтеха. А сини Рамині: Шева, і Дедан.
<p>10 А Куш породив Німрода, – цей започаткував велетнів на землі.
<p>11 Міцраїм породив Лудима, Анаміма, Летавіма, Нафтухіма,
<p>12 Патрусіма, Каслухіма, від котрого започаткувалися филистимляни і Кафторима.
<p>13 Ханаан породив Сидона, свого первістка, і Хета,
<p>14 І Євусея, Аморея, Ґерґесея,
<p>15 Евея, Аркея, Синея,
<p>16 Арвадея, Цимарея, і Хамафея.
<p>17 Сини Сима: Елам, Ашур, Арпахшад, і Луд, і Арам. Сини Арама: Уц, Хул, Гетер і Мешех. 
<p>18 Арпахшад породив Шалаха, а Шалах породив Евера.
<p>19 У Евера народилося два сини: ім'я одному Пелеґ, бо за його днів стався поділ землі; а ім'я братові його – Йоктан. 
<p>20 А Йоктан породив Алмодада і Шелефа, і Хацар-Мавета, і Єраха,
<p>21 і Гадорама, і Узала, і Диклу, 
<p>22 і Евала, і Авімаїла, і Шеву, 
<p>23 і Офіра, і Хавілу, і Йовава, – усі вони сини Йоктанові.
<p>24 Сим, Арпахшад, Шелах,
<p>25 Евер, Пелеґ, Реу 
<p>26 Серуґ, Нахор, Терах, 
<p>27 Аврам, він же Авраам. 
<p>28 Сини Авраамові: Ісаак та Ізмаїл. 
<p>29 Ось їхні нащадки: первісток Ізмаїлів Невайот, і Кедар, і Адбеїл, і Мівсам. 
<p>30 Мішма і Дума, Масса, Хадад, і Тема,
<p>31 Єтур, Нафіш і Кедема, – оце сини Ізмаїлові.
<p>32 Сини Кетури, Авраамової наложниці: Вона породила Зімрана і Йокшана, і Медана, і Мідіяна, і Їшбака, і Шуаха; А Йокшанові сини: Шева і Дедан. 
<p>33 Сини Мідіянові: Ефа і Ефер, і Ханох, і Авіда, і Елдаа, – це всі сини Кетури. Сини Авраама та Ісаака.
<p>34 І породив Авраам Ісаака. Сини Ісаака: Ісав та Ізраїль. 
<p>35 Сини Ісава: Еліфаз, Реуїл, і Єуш, і Йолам, і Кора. 
<p>36 Сини Еліфаза: Теман і Омар, Цефі і Ґатам, Кеназ і Тімна, і Амалик.
<p>37 Сини Реуїла: Нахат, Зерах, Шамма і Мізза.
<p>38 А сини Сеїра: Лотан і Шовал, і Ців'он, і Ана, і Дішон, і Ецер, і Дішан, 
<p>39 Сини Лотана: Хорі і Гомам, а сестра у Лотана – Тімна.
<p>40 Сини Шовала: Ал'ян і Манахад, і Евал, Шефі, і Онам. А сини Ців'онові: Айя і Ана. 
<p>41 Сини Ани: Дішон. А сини Дішонові: Хамран і Ешбан, і Їтран, і Керан.
<p>42 Сини Ецерові: Білган і Зааван, Яакан. Сини Дішона: Уц та Аран.
<p>43 А це, власне, царі, які царювали на едомській землі, перед зацарюванням царя над синами Ізраїля: Бела, син Беорів, а ім'я його міста – Дінгава. 
<p>44 І вмер Бела, і зацарював по ньому Йовав, Зерахів син із Боцри.
<p>45 І вмер Йовав, і зацарював по ньому Хушам, із краю теманитян.
<p>46 І вмер Хушам, і зацарював по ньому Гадад, Бедадів син, котрий завдав поразки медіянитянам на полі Моава; ім'я міста його: Авіт.
<p>47 І вмер Гадад, і зацарював по ньому Самла, з Масреки.
<p>48 І вмер Самла, і зацарював по ньому Саул, з Рехевот-Ганнагару.
<p>49 І вмер Саул, і зацарював по ньому Баал-Ханан, Ахборів син. 
<p>50 І вмер Баал-Ханан, і зацарював по ньому Гадад; ім'я його міста – Раї, а ім'я дружини його – Мегетав'їл, донька Матреда, дочки Ме-Загавової.
<p>51 І вмер Гадад. І були старшини в Едома: старший Тімна, старший Ал'я, старший Єтет. 
<p>52 Старший Оголівама, старший Ела, старший Пінон,
<p>53 Старший Кеназ; старший Теман, старший Мівцар.
<p>54 Старший Маґдіїл, старший Ірам, – оце старшини Едома.
<h4>1 Літопису 2 
<p>1 А це – Ізраїлеві сини: Рувим, Симеон, Левій, і Юда, Іссахар, і Завулон, 
<p>2 Дан, Йосип, Веніямин, Нефталим, Ґад і Асир. 
<p>3 Юдині сини: Ер, і Онан, і Шела, – троє народилося в нього від ханаанейки Бат-Шуї. І був Ер, первісток Юдин, небажаний в очах Господа; і Він умертвив його.
<p>4 А Тамар, невістка його, породила йому Переца і Зеваха, – усіх Юдиних синів – п'ятеро. 
<p>5 Сини Переца: Хецрон та Хамул.
<p>6 Сини Зерахові: Зімрі і Етан, і Геман, і Калкол, і Дера, усіх їх п'ятеро.
<p>7 Сини Кармієві: Ахар, що навів лихо на Ізраїля, порушивши закляття. 
<p>8 Син Етана: Азарія; 
<p>9 Сини Хецронові, котрі народилися в нього: Єрахмеїл і Рам, і Келувай. 
<p>10 А Рам породив Аммінадава, а Аммінадав породив Нахшона, старшину синів Юдиних. 
<p>11 А Нахшон породив Салму, а Салма породив Боаза.
<p>12 А Боаз породив Оведа, а Овед породив Єссея!
<p>13 А Єссей породив свого первістка Еліава, і Авінадава другого, і Шім'у третього. 
<p>14 Натаніїла четвертого, Раддая п'ятого.
<p>15 Шостого – Оцема, сьомого – Давида. 
<p>16 Сестри їхні: Церуя і Авідаїл, Церуїні сини: Авішай і Йоав, і Аса-Ел – усіх троє. 
<p>17 Авіґаїл породила Амасу, а батько Амасин – Єтер, ізмаїлтянин.
<p>18 А Калев, Хецронів син, породив зі [своєю] дружиною Азувою, а також із Еріот дітей. Ось сини її: Єшер і Шовав, і Ардон. 
<p>19 І вмерла Азува, а Калев узяв собі Ефрату, і вона породила йому Хура. 
<p>20 А Хур породив Урі, а Урі породила Бецаліїла. 
<p>21 А потім прийшов Хецрон до Махірової доньки, Ґілеадового батька, і він узяв її, (за дружину) – а він мав уже шістдесят літ; і вона породила йому Сегува.
<p>22 А Сеґув породив Яіра, і він мав двадцять троє міст у ґілеадському краю. 
<p>23 Але він узяв Ґешур та Арам з поселеннями Яіра, Кенат і залежні від нього міста, шістдесят міст. Усі ці міста сина Махіра, Ґілеадового батька. 
<p>24 А по Хецроновій смерті прийшов Калев до Єфрати, і Хецронова жінка Авійя породила йому Ашхура, батька Текої. 
<p>25 А сини Єрахмеїла, Хецронового первістка, були: первісток Рам, і Буна, і Орен, і Оцем, Ахійя, 
<p>26 І була в Єрахмеїла інша жінка, а ім'я їй Атара, – вона мати Онама.
<p>27 А сини Рама, Єрахмеїлового первістка, були: Маац і Ямін, і Екер.
<p>28 А сини Онамові були: Шаммай і Яда. А сини Шаммая: Надав і Авішур.
<p>29 А ім'я Авішуровій дружині – Авіхаїл, і вона породила йому Ахбана і Моліда.
<p>30 А сини Надавові: Селед та Аппаїм, а Селед помер без дітей.
<p>31 А сини Аппаїмові: Їш'ї; сини Їш'ї Шешан, а сини Шешанові – Ахлай.
<p>32 А сини Яди, Шаммаєвого брата: Єтер і Йонатан. І помер Єтер без дітей.
<p>33 А Йонатанові сини: Пелет і Заза, – оці були сини Єрахмеїлові.
<p>34 А в Шешана не було синів, а лише доньки. Був у Шешана раб єгиптянин, а ім'я йому Ярха.
<p>35 І дав Шешан рабові своєму Ярсі свою дочку за жінку, і вона породила йому Аттая.
<p>36 А Аттай породив Натана, а Натан породив Завада.
<p>37 А Завад породив Ефлала, а Ефлал породив Оведа.
<p>38 А Овед породив Єгу, а Єгу породив Азарію,
<p>39 А Азарія породив Хелеца, а Хелец породив Ел'асу.
<p>40 А Ел'аса породив Сісмая, а Сісмай породив Шаллума.
<p>41 А Шаллум породив Єкамію, а Єкамія породив Елішаму.
<p>42 А сини Калева, Єрахмеїлового брата: Меша, його первісток, він батько Зіфа. І сини Мареші, Хевронового батька. 
<p>43 А Хевронові сини: Корах і Таппуах, і Рекем, і Шама.
<p>44 А Шама породив Рахама, Єракеамового батька, а Рекем породив Шаммая.
<p>45 А сини Шаммаєві: Маон, а Маон був засновником Бет-Цура.
<p>46 А Ефа, наложниця Калева, породила Харана і Моцу, і Ґазеза. А Харан породив Ґазеза.
<p>47 А сини Єгдаєві: Регем і Йотам, і Ґешан, і Фелет, і Ефа, і Шааф.
<p>48 Калевова наложниця Мааха породила Шевера і Тірхату.
<p>49 І породила вона Шаафа, батька Мадманни, Шеву, батька Махбени, і батька Ґів'и. А донька Калевова – Ахса. 
<p>50 Оце були сини Калева, сина Гура, первістка Ефрати: Шовал, батько Кір'ят-Єаріму. 
<p>51 Салма, батько Віфлеєму, Гареф, батько Бет-Ґедара.
<p>52 У Шовала, батька Кір'ят-Єаріма, були сини: Гарое, Хаці-Гамменухот,
<p>53 А оце племена Кір'ят-Єаріма: їтряни, путяни, шуматяни, мішраяни, – від них пішли цор'атяни і ештауляни. 
<p>54 Сини Салма: Бет-Лехем, і нетофатяни, Атрот, Бет-Йоав, і хаці-гаммонахтяни, цоряни. 
<p>55 А племена писарів, мешканців Ябецу, тір'атяни, шім'атяни, сухатяни, – вони кіняни, що походять від Хамата, батька Бет-Рехавового. 
<h4>1 Літопису 3 
<p>1 Сини Давида, які народилися йому в Хевроні, а саме: первісток – Амнон, від ізреелки Ахіноам; другий – Даниїл, від кармелійки Авігаїл; 
<p>2 Третій – Авесалом, – син Маахи, доньки Талмая, царя ґешурського; четвертий – Адонійя, син Хаґґіт;
<p>3 П'ятий – Шефатія, від Авітал; шостий – Їтреам, від його дружини Еґли;
<p>4 Шестеро народилися йому в Хевроні. І царював він там сім років і шість місяців, а тридцять три роки царював у Єрусалимі.
<p>5 А оці народились йому в Єрусалимі: Шім'а і Шовав, і Натан, і Соломон, – четверо од Вірсавії, Аміїлової доньки; 
<p>6 І Ївхар, і Елішама, і Еліфалет,
<p>7 І Ноґаг, і Нефеґ, і Яфія; 
<p>8 І Елішама, і Еліяда, і Еліфелет, – дев'ятеро.
<p>9 [Оце] всі сини Давидові, окрім синів од наложниць. Сестра їхня Тамар.
<p>10 Син Соломона – Рехав'ам, його син Авійя, його син – Аса, і його син – Йосафат. 
<p>11 Його син – Йорам, його син – Ахазія; його син Йоаш;
<p>12 Його син – Амація, його син – Азарія, його син – Йотам.
<p>13 Його син – Ахаз; його син Хізкійя, його син Манасія.
<p>14 Його син – Амон; його син Йосія;
<p>15 А сини Йосії: первісток – Йоханан, другий Єгояким, третій – Седекія, четвертий – Шаллум.
<p>16 А сини Єгоякимові: Єхонія – син його, та син його Седекія. 
<p>17 Сини Єхонії: Ассір, Шеал'тіїл, син його.
<p>18 І Малкірам, і Педая, і Шен'аццар, Єкам'я, Гошама, і Недав'я.
<p>19 А сини Педаї: Зоровавель і Шім'ї. А сини Зоровавеля: Мешшулам і Хананія, і сестра їхня Шеломіт.
<p>20 І Хашува, і Огел, і Верех'я, і Хасад'я, Юшав-Хесед, – п'ятеро.
<p>21 А сини Хананії: Пелатія та Єшая, сини Рефаї, сини Арнонові, сини Овадії, сини Шеханії.
<p>22 А сини Шеханії: Шемая. А сини Шемаї: Хаттиш, і Їґал, і Баріах, і Неарія, і Шафат, – шестеро.
<p>23 А сини Неарії: Ел'йоенай і Єзекія, і Азрікам, – троє.
<p>24 А сини Ел'йоенаєві: Годав'я і Ел'яшів, і Пелая, і Аккув, і Йоханан, і Делая, і Анані, – семеро.
<h4>1 Літопису 4 
<p>1 Сини Юдині: Перец, Хецрон і Кармі, і Хур, і Шовал.
<p>2 А Реая, син Шовалів, породив Яхата, а Яхат породив Ахумая та Лахада, – оце від них племена цор'атян. 
<p>3 А оці сини Аві-Етамові: Їзреел і Їшма, і Їдбаш, а ім'я їхньої сестри Гаццелелпоні.
<p>4 А Пенуїл – батько Ґедора, а Езер – батько Хуші. Оце сини Хура, Єфремового первістка, від батька Віфлеєму. 
<p>5 А в Ашхура, батька Текої, було дві дружини: Хел'а і Наара.
<p>6 І породила йому Наара Ахуззама і Хефера, і Темені, і Ахаштарі, – оце сини Наарині.
<p>7 А сини Хел'ині: Церет і Цохар, і Етнан.
<p>8 А Коц породив Анува і Гаццовеву, і племена Ахархела, сина Гарумового.
<p>9 А Ябец був поважніший від своїх братів, і мати його дала йому ім'я Ябец, кажучи: Я породила його з болю.
<p>10 І зголосився Ябец до Бога Ізраїля, кажучи: О, якби Ти благословив мене Твоїм благословенням, розширивши володіння мої, і рука Твоя була зі мною, оберігаючи [мене] від лиха, щоб я не страждав! І Бог послав [йому] все, чого він просив. 
<p>11 А Келув, брат Шухи, породив Меріха, – він батько Ештона.
<p>12 А Ештон породив Бет-Рафу, і Пасеаха, і Техінну, батька міста Нахаша. Це мешканці Рехи.
<p>13 Сини Кеназа: Отніїл і Серая; а сини Отніїлові: Хатат і Меонотай.
<p>14 А Меонотай породив Офру, а Серая породив Яава, батька Ремісничої Долини, бо вони були ремісниками. 
<p>15 А сини Калева, Єфуннеєвого сина: Іру, Ела та Наам. А Елин син – Кеназ. 
<p>16 А сини Єгаллел'їлові: Зіф і Зіфа, Тір'я та Асар'їл.
<p>17 А сини Езри: Єтер і Меред, і Ефер, і Ялон. Оце сини Біт'ї, фараонової доньки, що взяв Меред; і вона зачала й породила Мір'яма, і Шаммая, і Їшбаха, батька Ештемої.
<p>18 І дружина його юдейка породила Ереда, батька Ґедору, і Хевера, батька Сохо, і Єкутіїла, батька Заноаха.
<p>19 А сини дружини Годійї, сестри Нахама, батька ґарм'янина Кеїли та маахатянина Ештемоа,
<p>20 А сини Симеонові: Амнон і Рінна, Бен-Ханан, і Тілон. А сини Їш'ї: Зохет і Бен-Зохет.
<p>21 Сини Шели, Юдиного сина: Ер, батько Лехи і Лада, батько Мареші, і родини, які виготовляли вісон, із дому Ашбеа. 
<p>22 І Йокін і мешканці Козеви, і Йоаш; Сараф, що володіли Моавом, і Яшуві-Лехем. Але це події давні.
<p>23 Вони [були] гончарами, і споживали також із садків та городів; вони жили там у царя для його робіт.
<p>24 Сини Симеонові: Немуїл і Ямім, Ярів, Зерах, Саул, 
<p>25 Його сини: Шаллум, його син – Мівсам, його син – Мішма.
<p>26 А сини Мішми: Хаммуїл – син його, а його син – Заккур, його син – Шім'ї.
<p>27 А в Шім'ї [було] шістнадцять синів та шестеро доньок, а брати його не мали багатьох синів, і увесь рід їхній не був такий численний, як рід синів Юдиних.
<p>28 Вони замешкали у Беер-Шеві, і в Моладі, і в Хацар-Шуалі,
<p>29 і в Білзі, і в Ецемі, і в Толаді,
<p>30 і в Бетуїлі, і в Хормі, і в Ціклаґу,
<p>31 і в Бет-Меркавоті, і в Хацар-Сусімі, і в Бет-Бір'ї, і в Шаараїмі, – оце їхні міста аж до зацарювання Давидового,
<p>32 Із осадами їхніми: Етам і Аїн, Ріммон, і Тохен, і Ашан, – п'ятеро міст.
<p>33 А всі їхні поселення, що навколо тих міст, аж до Баалу; це місця їхнього осідку та родоводи їхні.
<p>34 А Мешовав і Ямлех, і Йоша, син Амації,
<p>35 І Йоїл, і Єгу, син Йошів'ї, сина Сераї, сина Асіїлового,
<p>36 І Ел'йоенай, і Якова, і Шохая, і Асая, і Адіїл, і Єсіміїл, і Беная;
<p>37 І Зіза, син Шіф'ї, сина Аллона, сина Єдаї, сина Шімрі, сина Шемаї.
<p>38 Це ті, що [були] князями своїх племен, а дім батьків їхніх розділився на багато пагіння.
<p>39 І пішли вони до Мево-Ґедору, аж до східної сторони долини, аби пошукати пасовищ для своїх отар.
<p>40 І знайшли вони пасовисько рясне і щедре, і землю широкополу й мирну, бо до них замешкало там [лише] небагато хамитян. 
<p>41 І пішли ці, записані на ймення за днів Єзекії, царя Юдиного, і винищили там кочівників і осілих, котрі там були, і винищили їх назавжди, бо там були пасовиська для отар їхніх. 
<p>42 А з них, Симеонових синів, пішли до гори Сеїр п'ятсот чоловіків, а Палатія, і Неарія, і Рефая, і Уззіїл, сини Їш'ї, [були] на чолі їх.
<p>43 І вони понищили там останок урятованих амаликитян, і живуть там донині. 
<h4>1 Літопису 5 
<p>1 Сини Рувима, первістка Ізраїля, він первісток; але, коли опоганив він постіль батька свого, першість його передалася синам Йосиповим, сина Ізраїлевого, з умовою, однак, щоб вони не могли писатися першовродженими.
<p>2 Бо Юда був найсильнішим серед братів своїх, і вождь від нього, але першість [перенесено] на Йосипа.
<p>3 Сини Рувима, первістка Ізраїля: Ханох, і Паллу, Хецрон і Кармі.
<p>4 Йоїлові сини: Шемая – син його, його син Ґоґ, син його – Шім'ї.
<p>5 Його син Міха, син його – Реая, син його – Баал.
<p>6 Його син Беера, котрого забрав у полон Тіглат-Пілнесер, цар асирійський. Він [був] князем Рувимівців. 
<p>7 І брати його, за племенами їхніми, за родовим списком їхнім, були: головний – Єіїл, потім Захарія.
<p>8 А Бела, син Азаза, сина Шеми, Йоїлового сина, – він мешкав в Ароері – аж до Нево та Баал-Меона.
<p>9 А на схід він сидів аж до виходу в пустелю, що починалася від ріки Єфрату, оскільки череди у ґілеадському краї стали чисельними.
<p>10 За днів Саула вони вели війну з агарянами, котрі загинули від їхньої руки; а вони почали жити в шатрах їхніх на всій місцині на схід від Ґілеаду. 
<p>11 А Ґадові сини мали осідки навпроти них у башанському краї аж до Салхи. 
<p>12 У Башані Йоїл був головний, а Шафам – другий, потім Янай, і Шафат.
<p>13 А їхніх братів з родинами їхніми було семеро: Михаїл, і Мешуллам, і Шева, і Йорай, і Якан, і Зія, і Евер – семеро.
<p>14 А оце сини Авіхаїла, сина Хурі, сина Яроаха, сина Ґілеада, сина Михаїла, сина Єшішая, сина Єхдо, сина Буза.
<p>15 Ахі, син Авдіїла, сина Гунієвого, голови дому батьків їхніх.
<p>16 Вони жили в Ґілеаді, в Башані та в залежних від нього містах і на усіх околицях Шарону, аж до кінця їхнього. 
<p>17 Усі вони були переписані за днів Йотама, Юдиного царя, і за днів Єровоама, царя Ізраїля.
<p>18 У нащадків Рувима і Ґада і половини Манасіїного племени, людей військових, котрі носять щита і меча та натягають лука, і навчених війни, сорок чотири тисячі сімсот шістдесят, які виходили на війну.
<p>19 І воювали вони з агарянами, із Ітуром, із Нафішем, із Нодавом. 
<p>20 І надано було їм допомогу супроти них, і передані були в руки їхні агаряни і все, що в них було. Бо вони під час бою зголосилися до Бога, і Він зачув їх, за те, що вони покладалися на нього.
<p>21 І захопили вони череди їхні: верблюдів п'ятдесят тисяч, із дрібної скотини двісті п'ятдесят тисяч, віслюків дві тисячі і сто тисяч душ людських.
<p>22 Бо багато впало убитими, оскільки від Бога була битва оця. І мешкали вони на місці їхньому аж до переселення. 
<p>23 Нащадки половини Манасіїного племени замешкали в краї та розмножилися від Башану аж до Ваал-Хермону й Сеніру, та гори Гермон. Їх було багато. 
<p>24 А оце старшини поколінь їхніх: Ефер і Їш'ї, і Еліїл, і Азріїл, і Їрмея, і Годавія, і Яхдіїл, – мужі потужні, мужі відомі, старшини родів своїх.
<p>25 Та коли вони згрішили супроти Бога батьків своїх і почали блудодіяти слідом за божками народів тієї землі, яких Бог прогнав від лиця їхнього, 
<p>26 Тоді Бог Ізраїля пробудив духа Пула, царя асирійського, і духа Тіглат-Пілнесера, царя асирійського, і він виселив рувимівців і ґадитян і половину коліна Манасіїного, і відпровадив їх у Халах і Хавор, і Хару, і до річки Ґозан, [і там вони] донині.  
<h4>1 Літопису 6 
<p>1 Сини Левія: Ґершом, Кегат і Мерарі. 
<p>2 Сини Кегата: Амрам, Їцхар, Хеврон і Уззіїл.
<p>3 Діти Амрама: Аарон, Мойсей і Міріям. Сини Ааронові: Надав і Авігу, Елеазар та Ітамар.
<p>4 Елеазар породив Пінхаса, Пінхас породив Авішую, 
<p>5 а Авішуя породив Буккі, а Буккі породив Уззі.
<p>6 А Уззі породив Зерахію, а Зерахія породив Мерайота. 
<p>7 Мерайот породив Амарію, а Амарія породив Ахітува.
<p>8 А Ахітув породив Сад`ока, а Сад`ок породив Ахімааца; 
<p>9 А Ахімаац породив Азарію, а Азарія породив Йоханана.
<p>10 А Йоханан породив Азарію, – це той, що був священиком у Господньому домі, якого спорудив Соломон у Єрусалимі.
<p>11 І Азарія породив Амарію, а Амарія породив Ахітува.
<p>12 Ахітув породив Садока, а Садок породив Шаллума, 
<p>13 А Шаллум породив Хілкійю, а Хілкійя породив Азарію, 
<p>14 А Азарія породив Сераю, а Серая породив Єгоцадака. 
<p>15 А Єгоцадак пішов [у полон], коли Господь переселив юдеїв та єрусалимлян рукою Навуходоносора.
<p>16 Отож, сини Левія: Ґершом, Кегат і Мерарі. 
<p>17 Ось ймення синів Ґершомових: Лівні та Шім'ї;
<p>18 Сини Кегатові: Амрам, і Їцхар, і Хеврон, і Уззіїл. 
<p>19 Сини Мерарієві: Махлі та Муші. Це нащадки Левія за племенами їхніми.
<p>20 У Ґершома: Лівні, син його, Яхат, син його, Зімма, син його,
<p>21 Його син, – Йоах, його син – Іддо, його син – Зерах, його син – Єатрай.
<p>22 Сини Кегатові: Аммінадав, – син його, Корах – син його, Ассір – син його. 
<p>23 Його син – Елкана, син його – Ев'ясаф, син його – Ассір.
<p>24 Тахат – син його, Уріїл – син його, Уззійя – син його та Саул – син його.
<p>25 Сини Елкани: Амасай, і Ахімот.
<p>26 Елкана – його син; Цофай – син його, і Нахат – син його.
<p>27 Еліяв – син його; Єрохам – син його, Елкана – син його. 
<p>28 Сини Самуїлові: первісток Йоїл, а другий – Авійя.
<p>29 Сини Мерарієві: Махлі, його син – Лівні, його син – Шім'ї, його син – Узза.
<p>30 Син його – Шім'а, син його – Хаґґійя, син його – Асая.
<p>31 Оце ті, котрих Давид настановив старшинами над співаками у домі Господньому, від часу, як поставили в ньому Ковчега.
<p>32 Вони служили співаками перед скинією зібрання, аж доки Соломон не спорудив дому Господнього в Єрусалимі. І вони ставали на службу свою, за установленням своїм.
<p>33 Ось ті, котрі ставали із синами своїми: із синів Кегатових – Геман, співак, син Йоїла, сина Самуїла. 
<p>34 Син Елкани, сина Єрохама, сина Еліїла, сина Тоаха;
<p>35 Сина Цуфа, сина Елкани, сина Махата, сина Амасая.
<p>36 Сина Алкани, сина Йоїла, сина Азарії, сина Цефанії;
<p>37 Сина Тахата, сина Ассіра, сина Ев'ясафа, сина Кораха;
<p>38 Сина Їцхара, сина Кегата, сина Леві, сина Ізраїля.
<p>39 І брат його Асаф, що стояв праворуч нього: Асаф був сином Берехії, сина Шім'ї. 
<p>40 Сина Михаїла, сина Баасеї, сина Малкійї,
<p>41 Сина Етні, сина Зераха, сина Адаї,
<p>42 Сина Етана, сина Зіммі, сина Шім'ї,
<p>43 Сина Йахата, сина Ґершома, сина Леві.
<p>44 А сини Мерарі, брати їхні, що стояли ліворуч: Етам, син Кіші, сина Авді, сина Маллуха; 
<p>45 Сина Хашав'ї, сина Амації, сина Хілкійї.
<p>46 Сина Амці, сина Бані, сина Шамері.
<p>47 Сина Махті, сина Муші, сина Мерарі, сина Леві.
<p>48 Брати їхні означені для всілякого служіння при домі Божому.
<p>49 Тим часом, як Аарон та сини його спалювали на жертовнику усеспалення і на кадильному жертовнику, і звершували всіляке священнодійство у Святому Святих, і для очищення Ізраїля у всьому, як заповідав служник Божий Мойсей. 
<p>50 Ось сини Ааронові: Елеазар – син його, Пінхас – син його, Авішуя – син його, 
<p>51 Його син – Буккі, його син – Уззі, його син – Зерахія.
<p>52 Мерайот – його син, Амарія – його син, Ахітув – його син.
<p>53 Сад`ок, син його, Ахімаац, його син.
<p>54 І ось житла їхні за їхніми поселеннями, у їхніх межах: синам Аароновим, з роду Кегатового, оскільки жереб випав їм. 
<p>55 І дали їм Хеврон у Юдиному краї, і передмістя його довкола нього.
<p>56 А землі усього міста і села його віддали Калеву, синові Ефунне.
<p>57 Синам Аароновим віддали також міста-сховища: Хеврон і Лівну з їхніми передмістями, і Яттір, і Ештемоа, та пасовиська його.
<p>58 І Хілен та пасовища його, Девір і пасовища його,
<p>59 І Ашон та пасовища його, і Бет-Шемеш та пасовища його.
<p>60 А від коліна Веніяминового – Ґеву та пасовища її, і Алемет та пасовиська його, і Анатот і пасовища його, – усіх їхніх міст в їхніх родах – тринадцять міст.
<p>61 А решті Кегатових синів, із родин цього коліна, [віддали] за жеребом десять міст з наділу половини коліна Манасіїного. 
<p>62 А Ґершомовим синам, за родами їхніми від коліна Іссахарового, і від коліна Асирового, і від коліна Нефталимового, і від коліна Манасіїного у Башані, [виділено] тринадцять міст. 
<p>63 Синам Мерарієвим за родами їхніми, від коліна Рувимового, і від коліна Ґадового, і від коліна Завулонового, [виділено] за жеребом дванадцять міст. 
<p>64 Отак дали Ізраїлеві сини левитам ті міста та пасовища їхні.
<p>65 Дали вони за жеребом від коліна Юдиного, і від коліна синів Симеонових, і від коліна синів Веніяминових ті міста, котрим вони дали ймення.
<p>66 А деяким племенам синів Кегатових дали міста від коліна Єфремового.
<p>67 І дали їм міста сховищ: Сихем та пасовища його на горі Єфремовій, і Ґезер та пасовища його, 
<p>68 І Йокмеам та пасовища його, і Бет-Хорон, та пасовища його,
<p>69 І Айялон та пасовища його, і Ґат-Ріммон та пасовища його.
<p>70 І з половини Манасіїного коліна: Анер та пасовища його, і Біл'ам та пасовища його – нащадкам решти синів Кегатових.
<p>71 І синам Ґершомовим від роду половини коліна Манасіїного [дали] Голан у Башані і передмістя його, і Аштарот і передмістя його,
<p>72 Від коліна Іссахарового – Кедеш та пасовища його, і Доврат і пасовища його.
<p>73 І Рамот і пасовища його, і Анем, та пасовища його.
<p>74 Від коліна Асирового – Машал та пасовища його, і Авдон та пасовища його.
<p>75 І Хукок та пасовища його, і Рехов та пасовища його.
<p>76 Від коліна Нефталимового: Кедеш у Галілеї та пасовища його, і Хаммон та пасовища його, і Кір'ятаїм та пасовища його.
<p>77 А решті синам Мерарієвим із Завулонового коліна: Ріммон та пасовища його, Фавор та пасовища його.
<p>78 А на другому березі Йордану, навпроти Єрихону, на схід від Йордану, від коліна Рувимового [дали] Бецер у пустелі й пасовища його, і Ягца та пасовища її.
<p>79 І Кедемот та пасовища його, і Мефаат і пасовища його.
<p>80 Від коліна Ґадового – Рамот у Ґілеаді та пасовища його, і Маханаїм та пасовища його,
<p>81 І Хешбон та пасовиська його, і Яазір та пасовиська його.
<h4>1 Літопису 7 
<p>1 Сини Іссахарові: Тола, і Пуа, Яшув і Шімрон, – четверо. 
<p>2 А Толині сини: Уззі і Рефая, і Єріїл, і Яхмай, і Ївсам, і Самуїл – старшини батьківських домів Толи, хоробрі вояки своїх родів. Число їх за Давидових днів – двадцять дві тисячі і шість сотень.
<p>3 А сини Уззі: Їзрахія. А сини Їзрахії: Михаїл, і Овадія, і Йоїл, Їшшійя, – п'ятеро. Всі вони старшини.
<p>4 У них, за родами їхніми, за поколіннями їхніми, було вишколеного війська до бою – тридцять шість тисяч; бо в них було багато дружин і синів.
<p>5 А братів їхніх, по всіх Іссахарових родах, хоробрих вояків, було вісімдесят сім тисяч, – усі вони внесені до списків родів.
<p>6 У Веніямина: Бела, і Бекер, і Єдіяїл, – троє. 
<p>7 Сини Бели: Ецбон, і Уззі, і Уззіїл, і Єрімот, і Ірі, – п'ятеро старшин поколінь, люди войовничі. У списках родів записано їх двадцять дві тисячі тридцять чотири.
<p>8 Сини Бехерові: Земіра і Йоаш, і Еліезер, і Ел'йоенай, і Омрі, і Єремот, і Авійя, і Анатот, і Алемет, – усе це Бехерові сини.
<p>9 У родоводах їхніх, за їхніми нащадками, старшинами дому їхніх батьків, хоробрих вояків, – двадцять тисяч двісті.
<p>10 Син Єдіяїла: Білган, а сини Білганові: Єуш, Веніямин, і Егуд, і Кенаана, і Зетан, і Таршіш, і Ахішахар.
<p>11 Усі ці Єдіяїлові сини були старшинами поколінь, люди войовничі; сімнадцять тисяч двісті, було тих, що виходили на війну.
<p>12 І Шуппім, і Хуппім, сини Іра, і Хушім, син Ахера. 
<p>13 Сини Нефталимові: Яхціїл, і Ґуні, і Єцер, і Шаллум, – сини Білги. 
<p>14 Сини Манасіїні: Асріїл, якого породила наложниця його арамійка; вона породила й Махіра, Ґілеадового батька.
<p>15 Махір узяв за дружину сестру Хуппіма і Шуппіма, – а ім'я сестри їхньої Мааха, а ім'я другому – Целофхад. У Целофхада були [тільки] доньки. 
<p>16 І породила Мааха, дружина Махірова, сина і назвала ім'я йому – Переш, а ім'я братові його: Шареш. А сини його – Улам і Рекем.
<p>17 Син Уламів: Бедан. Ось сини Ґілеада, сина Махіра, сина Манасіїного.
<p>18 А сестра його Молехет породила Ішгода, і Авіезера, і Махлу.
<p>19 А сини Шеміди були: Ахіян, і Шехем, і Лікхі, і Аніям.
<p>20 А сини Єфремові: Шутелах, і Веред, син його, і син його Тахат, і син його Ел'ада, і син його Тахат. 
<p>21 І син його Завад, і син його Шутелах, і Езер, і Елад. І повбивали їх люди Ґату, народжені в Краю, бо вони зійшли були забрати їхні череди.
<p>22 І був у жалобі їхній батько Єфрем численні дні, а брати його приходили його потішити.
<p>23 Потім він увійшов до дружини своєї, і вона зачала і породила сина, і він назвав йому ім'я: Берія, бо лихо запопало його дім.
<p>24 І донька у нього [була] – Шеера. Вона збудувала Бет-Хорон нижній і горішній, і Уззен-Шееру.
<p>25 І син його Рефах, і Решеф, і син його Телах, і син його Тахан.
<p>26 Син його Ладан, син його Аммігуд, син його Елішама,
<p>27 Син його Нон, син його Ісус.
<p>28 Володіння їхні і місцями замешкання їхнього [були] : Бет-Ел, і належні йому міста, а на схід – Нааран, а на захід – Ґезер і належні йому міста, і Сихем та належні йому міста, аж до Айї та належних йому міст. 
<p>29 А в руках Манасіїних: Бет-Шеан, та належні йому міста, Танах і належні йому міста, Меґіддо та належні йому міста; Дор та належні йому міста, – у них замешкали сини Йосипа, Ізраїлевого сина. 
<p>30 Сини Асирові: Їмна, Їшва, і Їшві, і Берія, та сестра їхня Серах.
<p>31 Сини Беріїні: Хевер, і Малкіїл, – він батько Бірзаіта.
<p>32 А Хевер породив Яфлета, і Шомера, і Хотама, і сестру їхню Шую.
<p>33 Сини Яфлетові: Пасах, і Бімхал, і Ашват, – оце сини Яфлетові.
<p>34 А сини Шемерові: Ахі і Рогаґґа, Яхебба і Арам.
<p>35 Сини Гелема, його брата: Цофах, і Їмна, і Шелеш, і Амал.
<p>36 Сини Цофахові: Суах, і Харнефер, і Шуал, і Бері, і Їмра.
<p>37 Бецер і Год, і Шамма, і Шілша, і Їтран, і Беера.
<p>38 Сини Єтерові: Єфунне, і Піспа, і Ара.
<p>39 Сини Улли: Арах і Ханніїл, і Ріція.
<p>40 Усе це Асирові сини, старшини батьківських домів, вибрані лицарі вояки, старшини над старшинами. А в книгах родоводів війська було для війни, за підрахунками, двадцять шість тисяч чоловіків.
<h4>1 Літопису 8 
<p>1 Веніямин породив Белу, первістка свого, другого Ашбелу, і третього – Ахраха, 
<p>2 Четвертого – Наху, і п'ятого – Рафу.
<p>3 Синами Бели були: Аддар і Ґера, і Авігуд,
<p>4 Авішуя, Нааман, Ахоах,
<p>5 Ґера, Шефуфан, і Хурам.
<p>6 А оце сини Ехудові: вони були старшинами дому батьків, мешканців Ґеви, яких переселили до Манахату: 
<p>7 Нааман, Ахійя, і Ґера – він їх переселив, і породив Уззу, та Ахіхуда;
<p>8 А Шахараїм породив дітей на моавському полі потому, як він відпустив од [себе] своїх дружин Хушім і Баару.
<p>9 І породив він від Ходеш, своєї дружини: Йовава, Цівію, Мешу, і Малкама.
<p>10 І Єуц, Сохію, і Мірму, – це сини його, старшини батьківських домів.
<p>11 А від Хушім він породив Авітува і Елпаала.
<p>12 А сини Елпаалові: Евер, Міш'ам, і Шемер, – він збудував Оно і Лод та належні йому міста. 
<p>13 А Берія і Шема, – вони старшини дому батьків, мешканців Айялону; вони прогнали мешканців Ґату. 
<p>14 А Ахйо, Шашак і Єремот, 
<p>15 і Зевадія, і Арад, і Адер, 
<p>16 і Михаїл, і Їшпа, і Йоха, – сини Берії.
<p>17 А Зевадія, і Мешуллам, і Хізкі, і Хевер.
<p>18 І Їшмерай, і Їзлія, і Йовав – сини Елпаалові.
<p>19 А Яким і Зіхрі, і Завді, 
<p>20 І Еліенай, Ціллетай, і Еліїл,
<p>21 І Адая, Берая, і Шімрат, – сини Шімеієві.
<p>22 А Їшпан, Евер, і Еліїл, 
<p>23 І Авдон, Зіхрі, і Ханан, 
<p>24 І Хананія, Елам, і Антотійя, 
<p>25 І Їфдея, і Пенуїл, – сини Шашакові.
<p>26 А Шамшерай, Шехарія і Аталія, 
<p>27 І Яарешія, Елійя і Зіхрі, – сини Єрохамові,
<p>28 Оце старшини дому батьків за їхніми нащадками, старшини, котрі сиділи в Єрусалимі.
<p>29 А в Ґів'оні сиділи: батько Ґів'ону, а ім'я його дружини – Мааха,
<p>30 І первісток, син його Авдон і Цур, і Кіш, і Баал, і Надав,
<p>31 І Ґедор, і Ахйо, і Зехер.
<p>32 А Міклот породив Шім'у. І вони також сиділи в Єрусалимі, при братах своїх, зі своїми братами.
<p>33 А Нер породив Кіша. А Кіш породив Саула, а Саул породив Йонатана, і Малкі-Шуя, і Авінадава, і Ешбаала. 
<p>34 А син Йонатанів – Мерів-Баал, а Мерів- Баал породив Міху.
<p>35 А сини Міхи: Пітон і Мелех, і Тареа, і Ахаз.
<p>36 А Ахаз породив Егоадду, а Єгоадда породив Алемета і Азмавета, і Зімрі; а Зімрі породив Моцу.
<p>37 А Моца породив Бін'ю, його син – Рафа, його син – Ел'аса, його син – Ацел.
<p>38 А в Ацела було шестеро синів, а оце їхні ймення: Азрікам, Бохеру, і Ізмаїл, і Шеар'я, і Овадія, і Ханан, – усі вони сини Ацелові.
<p>39 А сини Ешека, брата його: первісток його Улам, другий – Єуш, третій – Еліфелет.
<p>40 А Уламові сини були мужні, хоробрі вояки, які натягали луки, і мали багато синів, та онуків, – сто п'ятдесят. Усі вони з Веніяминових синів. 
<h4>1 Літопису 9 
<p>1 Отак були переписані усі Ізраїльтяни за родами своїми, і ось вони записані у книзі царів Ізраїлевих. А Юдеї за беззаконня свої переселені до Вавилону.
<p>2 Перші мешканці, котрі мешкали у володіннях своїх, по містах Ізраїльських, були Ізраїльтяни, священики, левити та нетінеї.
<p>3 У Єрусалимі жили декотрі із синів Юдиних і з синів Веніяминових, і з синів Єфремових та Манасіїних. 
<p>4 Утай, син Аммігуда, сина Омрі, сина Імрі, сина Бані, з синів Переца, Юдиного сина.
<p>5 Із синів Шілона: первісток Асая та сини його.
<p>6 Із синів Зерахових – Єуїл та брати їхні – шістсот дев'яносто.
<p>7 Із синів Веніяминових – Саллу, син Мешуллама, сина Годавії, сина Сенуї,
<p>8 І Ївнея, син Єрохамів, і Ела, син Уззі, сина Міхрі, і Мешуллам, син Шефатії, сина Реуїла, сина Ївнійї,
<p>9 І брати їхні за їхніми нащадками, – дев'ятсот п'ятдесят шість, – все це мужі – старшини батьків, дому батьків своїх.
<p>10 А із священиків: Єдая, і Єгоярів, і Яхін.
<p>11 А Азарія, син Хілкійї, сина Мешуллама, сина Сад`ока, сина Мерайота, сина Ахітава, – старший Божого дому. 
<p>12 І Адая, син Єрохама, сина Пашхура, сина Малкійї; і Масай, син Адіїла, сина Яхзери, сина Мешуллама, сина Мешіллеміта, сина Іммера;
<p>13 І брати їхні, старшини домів своїх батьків – тисяча сімсот шістдесят, вельми старанні люди при служінні у Божому домі.
<p>14 А з левитів: Шемая, син Хассува, сина Азрікама, сина Хашав'ї, з синів Мерарі;
<p>15 І Бакбаккар, Хереш, і Балал, і Маттанія, син Міхи, сина Зіхрі, сина Асафа;
<p>16 І Авадія, син Шемаї, сина Ґалала, сина Єдутуна; і Берехія, син Аси, сина Елкани, що мешкав у поселеннях нетофатян.
<p>17 І брамники: Шаллум, і Аккув, і Талмон, і Ахіман, і брати їхні; Шаллум [був] старшиною.
<p>18 І донині брамники при брамах царських, на схід, вони брамники, утримують сторожу синів Левієвих. 
<p>19 А Шаллум, син Коре, сина Ев'ясафа, сина Кораха, і брати його з дому його батька, корахівці згідно з обов'язком, стерегли брами скинії, а їхні батьки були старшинами над військом Господнім та вартували при вході. 
<p>20 І Пінхас, син Елеазарів передніше був над ними старшим, і Господь був з ним. 
<p>21 Захарія, син Мешелемії, [був] брамником при вході до скинії заповіту.
<p>22 Усіх їх, вибраних на брамників при порогах, було двісті дванадцять. Вони переписані по своїх поселеннях. Їх настановив Давид та Самуїл-ясновидець, за їхню вірність. 
<p>23 І вони та їхні сини були при брамах Господнього дому, при домі скинії.
<p>24 На чотири боки були брамники: на східному, західному, північному і південному.
<p>25 А брати їхні мешкали в поселеннях своїх, приходячи до них час від часу на сім днів.
<p>26 Оці чотири старшини брамників, левити, мали довір'я; вони ж були доглядачами помешкань і скарбів дому Божого.
<p>27 Довкола дому Божого вони ніч сторожували, бо [відповідали за] охорону і мали щоранку відмикати двері.
<p>28 [Одні] з них мали справу із посудинами для служіння, тож за числом його приймали і за числом його видавали.
<p>29 [Іншим] із них доручено решту знарядь і освячених речей: борошно пшеничне, і вино, і єлей, і ладан, і пахощі.
<p>30 А із синів священиків [деякі] виготовляли миро із духмяних речовин. 
<p>31 А Маттатія з левитів – первісток корахівця Шаллума, – відповідав за те, що було на сковородах.
<p>32 [Деяким] із братів їхніх, із синів кегатівських, доручалося [приготування] хлібів показних [на] щосуботу. 
<p>33 А співаки, старшини, у поколіннях левитів, у помешканнях храму звільнені були від іншої роботи, бо вдень і вночі вони [виконували свої] обов'язки.
<p>34 Оце старшини поколінь левитів, за їхніми нащадками, старшини, які мешкали у Єрусалимі.
<p>35 А в Ґів'оні мешкали: батько Ґів'ону Єіїл, а ймення його дружини – Мааха. 
<p>36 І первісток, син його Авдон, і Цур, і Кіш, і Баал, і Нер, і Надав,
<p>37 І Ґедор, і Ахйо, і Захарія, і Міклот.
<p>38 А Міклот породив Шім'ама. І вони також мешкали в Єрусалимі при братах своїх, зі своїми братами. 
<p>39 А Нер породив Кіша, а Кіш породив Саула а Саул породив Йонатана і Малкі-Шую, і Авінадава, і Ешбаала. 
<p>40 Син Йонатанів – Мерів-Баал, а Мерів-Баал породив Міху.
<p>41 Сини Міхи: Пітон, і Мелех, і Тахрея, [і Ахаз]. 
<p>42 Ахаз породив Яру, а Яра породив Алмета, і Азмавета, і Зімрі. А Зімрі породив Моцу.
<p>43 А Моца породив Бін'ю, його син – Рефая, його син – Ел'аса, його син – Ацел.
<p>44 А в Ацела було шестеро синів, ось ймення їхні: Азрікам, Бохеру, і Ізмаїл, і Шеар'я, і Овадія, і Ханан, – оце сини Ацелові. 
<h4>1 Літопису 10 
<p>1 Филистимляни воювали з Ізраїлем, і утікали ізраїльтяни від филистимлян, і падали трупом на горі Ґілбоа. 
<p>2 І погналися филистимляни за Саулом і синами його, і вбили филистимляни Йонатана, і Авінадава, і Малкі-Шуя, Саулових синів.
<p>3 Бій супроти Саула посилювався, і стрільці кинулися до нього, аж так, що він був уражений стрільцями.
<p>4 І сказав Саул зброєносцеві своєму: Витягни меча свого, і протни мене ним, щоби не прийшли оці необрізані і не познущалися наді мною. Але зброєносець не наважився, бо дуже злякався. Тоді Саул узяв меча і впав на нього, 
<p>5 Зброєносець його, забачивши, що Саул помер, сам упав на меча, і вмер.
<p>6 І вмер Саул, і три сини його, і увесь дім його разом із ним помер.
<p>7 Коли побачили ізраїльтяни, котрі були в долині, що всі утікають, і що Саул і сини його померли, то залишили міста свої і порозбігалися; а филистимляни прийшли і оселилися в них. 
<p>8 Другого дня прийшли филистимляни обібрати убитих і знайшли Саула і синів його, які загинули на горі Ґілбоа.
<p>9 І роздягли його, і зняли з нього голову його і зброю його, і послали краєм филистимським, щоби повідати [про це] перед ідолами їхніми і перед народом.
<p>10 І поклали зброю його у капище богів своїх, і голову його прибили в домі Дагона. 
<p>11 І почув увесь ґілеадський Явеш про все, що учинили филистимляни з Саулом. 
<p>12 І підвелися всі люди мужні, забрали тіло Саулове і тіла його синів, і принесли їх до Явешу, і поховали їхні кості під дубом у Явеші, і постили сім днів. 
<p>13 Так загинув Саул за своє беззаконня, котре він учинив перед Господом, за те, що не дотримувався слова Господнього і навернувся до чаклунки із запитанням,
<p>14 А не шукав Господа. [За те] зрокував його на смерть, і передав царство Давидові, синові Єссеєвому. 
<h4>1 Літопису 11 
<p>1 І зібралися всі Ізраїльтяни до Давида у Хеврон, і сказали: Ось ми, кість твоя і плоть твоя.
<p>2 І вчора, і третього дня, коли ще Саул був царем, ти виводив і вводив Ізраїля, і Господь, Бог твій, сказав тобі: Ти будеш пасти народ Мій, Ізраїля, і ти будеш вождем народу Мого Ізраїля.
<p>3 І прийшли всі Ізраїлеві старшини до царя в Хеврон, і склав з ними Давид заповіта у Хевроні перед Господом; і вони помазали Давида на царя над Ізраїлем, за словом Господнім, через Самуїла.
<p>4 І пішов Давид і увесь Ізраїль до Єрусалиму, тобто, до Євусу. А там були євусеї, мешканці того краю. 
<p>5 І сказали мешканці Євусу Давидові: Не увійдеш сюди! Але Давид захопив фортецю Сіон; це місто Давидове.
<p>6 І сказав Давид: Хто передніше всіх завдасть поразки євусеям, той буде старшиною і матиме владу над військом. І ввійшов першим Йоав, син Церуїн, і став старшиною. 
<p>7 Давид замешкав у тій фортеці, а тому й називали її містом Давидовим.
<p>8 І він розбудував місто довкола, [починаючи] від Мілло, все довкілля, а Йоав поновив інші [частини] міста.
<p>9 І був успішний Давид, і підвищувався щораз виразніше, і Господь Саваот [був] із ним. 
<p>10 Ось визначні із мужніх у Давида, котрі самовіддано допомагали йому у царстві його, разом з усім Ізраїлем, щоб зацарювати його, за словом Господнім. 
<p>11 І ось число хоробрих, котрі були у Давида: Яшов'ам, син Гахмоні, старший тридцяти, – він махнув своїм списом, – і понищив воднораз три сотні! 
<p>12 Після нього – Елеазар, син Додо, ахох'янина, – він один із трьох хоробрих. 
<p>13 Він був з Давидом у Пас-Дамімі, а филистимляни зібралися там на бій. І була там ділянка поля, засіяна ячменем, і народ почав утікати від филистимлян.
<p>14 Але вони стали посеред поля, захистили його, і завдали поразки филистимлянам. І дарував Господь порятунок великий. 
<p>15 Троє цих головних із тридцяти вождів вийшли на скелю до Давида у печеру Адуллам, коли табір филистимлян був розташований у долині Рефаїм. 
<p>16 Давид був тоді в укріпленому місті, а охоронне військо филистимлян було тоді у Віфлеємі.
<p>17 І вельми зажадав Давид [води], і він сказав: Хто напоїть мене водою з криниці Віфлеємської, що при брамі? 
<p>18 Тоді ці троє прорвалися крізь табір филистимський, і зачерпнули води із криниці Віфлеємської, що при брамі, і взяли, і принесли Давидові. Але Давид не схотів пити її і вилив її для слави Господньої.
<p>19 І сказав: Борони мене, Господе, щоб я вчинив так! Чи буду я пити кров мужів оцих, які важили своїм життям? Тому що з небезпекою для власного життя вони принесли [воду]. І не схотів пити її. Ось що вчинили троє оцих лицарів.
<p>20 А Авшай, Йоавів брат, – він старший тих трьох, – він забив списом своїм триста чоловіків і мав найвідоміше ім'я серед трьох.
<p>21 Із трьох він був найвідомішим і був старшиною, але з тими трьома не зрівнявся. 
<p>22 Беная, син Єгоядин, син мужа хороброго, великий у діяннях, із Кавцеїлу, – Він забив двох синів Аріїла моавського. І він зійшов і забив лева в рові, у засніжену пору. 
<p>23 Він також забив єгиптянина, мужа значного, на п'ять ліктів зросту. В руці єгиптянина був спис, мов ткацький вал; а той підійшов до нього з палицею, і, вирвавши списа з руки єгиптянина, убив його ж таки списом. 
<p>24 Ось що учинив Беная, син Єгоядин, і його ім'я було у славі серед отих трьох. 
<p>25 Він був відомішим тридцяти, але з тими не рівнявся. І Давид настановив його найближчим виконавцем своїх наказів. 
<p>26 А хоробрі мужі були: Асаїл, Йоавів брат, Елханан, син Додо, із Віфлеєму, 
<p>27 Шаммот горор'янин, пелонянин Хелес, 
<p>28 Іра, син Іккешів, текоянин, антотянин Авіезер.
<p>29 Хушатянин Сіббехай, ахох'янин Ілай,
<p>30 Нетофатянин Магарай, Хелед, син Баанин, нетофатянин, 
<p>31 Ітай, син Ріваїв, з Ґів'ї Веніяминової, пір'атонянин Беная.
<p>32 Хурай з Нахале-Ґаашу, арв'янин Авіїл,
<p>33 Бахарум'янин Азмавет, шаалвонянин Ел'яхба,
<p>34 Сини гізонянина Гашема, Йонатан, син Шаґе, гарар'янин,
<p>35 Ахійям, син Сахарів, гарар'янин, Еліфал, син Урів,
<p>36 Мехар'янин Хефер, пелонянин Ахійя,
<p>37 Кармелянин Хіцро, Наарай, син Езлаїв,
<p>38 Йоїл, брат Натанів, Мівхар, син Ґагрі,
<p>39 Аммонієць Целек, беротянин Нахрай, зброєносець Йоава, Церуїного сина,
<p>40 Їтрянин Іра, їтрянин Ґарев,
<p>41 хеттеянин Урійя, Завад, син Ахлая. 
<p>42 Адіна, син Шізин, рувимівець, старший рувимівців і над тридцятьма,
<p>43 Ханан, син Маахин, і мітнянин Йосафат.
<p>44 Аштерянин Уззійя, Шама і Єіїл, сини ароерянина Хотама,
<p>45 Єдіаїл, син Шімрі, і Йоха, його брат, тіцянин.
<p>46 Махав'янин Еліїл, і Єрівай, і Йошав'я, сини Ел'наамові, і моавитянин Їтма.
<p>47 Етіїл, і Овед, і Яасіїл із Цови.
<h4>1 Літопису 12 
<p>1 І оці також прийшли до Давида у Ціклаґ, коли він ще ховався від Саула, сина Кішового, і були з хоробрих, які допомагали в битві.
<p>2 Озброєні луком, які правою і лівою рукою [кидали] каміння і [пускали] стріли з лука, – з братів Саулових, – від Веніямина. 
<p>3 Старший Ахіезер та Йоаш, сини ґів'янина Шемаї, і Єзіїл та Пелет, Азмаветові сини, і Бераха, і аннетотянин Єгу.
<p>4 І гів'онянин Їшмая, лицар серед тридцятьох і [старший] над тридцятьма, і Їрмея, і Яхазіїл, і Йоханан, і гедерянин Йозавад.
<p>5 Ел'узай, і Єрімот, і Беал'я, і Шемарія, і гаріф'янин Шефатія.
<p>6 Елкана, і Їшшійя, і Азареїл, і Йоезер, і Яхов'ам, хорх'яни. 
<p>7 І Йоїла та Зевадія, сини Єрохамові, з Гедору.
<p>8 З ґадян відділилися до Давида в укріплення, в пустелю, люди мужні, войовничі, озброєні щитом і списом; лиця левові – їхні лиця, і вони прудкі, мов сарни в горах. 
<p>9 Старший Езер, другий Овадія, третій – Еліав.
<p>10 Четвертий – Мішманна, п'ятий – Їрмея.
<p>11 Шостий – Аттай, сьомий – Еліїл,
<p>12 Восьмий – Йоханан, дев'ятий – Елзавад,
<p>13 Десятий – Єремія, одинадцятий – Махбанай,
<p>14 Оці були з Ґадових синів, старшини підрозділів війська, менший – над сотнею, а старший – над тисячою.
<p>15 Це вони перейшли Йордан першого місяця, коли він виходить з берегів своїх, і розігнали всіх, хто був у долинах, на схід і на захід.
<p>16 Прийшли також із синів Веніяминових і Юдиних в укріплення до Давида.
<p>17 Давид вийшов їм назустріч і сказав їм: Якщо з миром прийшли ви до мене, щоб допомагати мені, то нехай буде у мене з вами одне серце; а якщо для того, аби підступно віддати мене ворогам моїм, то, оскільки немає недоброго в руках моїх, тож нехай бачить Бог батьків наших і заборонить це.
<p>18 І виповнив Дух Амасая, старшини тридцяти провідників, [і він сказав] : Мир тобі, Давиде, і з тобою, сину Єссеїв; Мир тобі, і мир помічникам твоїм; бо допомагає тобі Бог твій. І прийняв їх Давид, і поставив на чолі загону. 
<p>19 І з Манасіїного коліна перейшли [деякі] до Давида, коли він рушив із филистимлянами на війну супроти Саула, але не помагав їм, тому що старшини филистимські порадилися і відіслали його, кажучи: На нашу голову він перейде до володаря свого Саула. 
<p>20 Коли він повертався до Ціклаґу, тоді перейшли до нього із манасіян: Аднах і Йозавад, Єдіаїл, і Михаїл і Йозавад, і Елігу, і Ціллетай, – тисяцькі у манасіян.
<p>21 І вони допомагали Давидові супроти полчищ, бо все це були люди хоробрі і були старшинами у війську. 
<p>22 Отак щоденно приходили до Давида на поміч і невдовзі його ополчення стало великим, як ополчення Боже.
<p>23 Ось число старшин у війську, котрі прийшли до Давида у Хеврон, щоби передати йому царство Саулове, за словом Господнім.
<p>24 Синів Юдиних, які носять великого щита і списа, було шість тисяч вісімсот удатних до війни.
<p>25 Із синів Симеонових, людей хоробрих, у війську було сім тисяч і сто;
<p>26 Із синів Левієвих – чотири тисячі шістсот;
<p>27 І Єгояда, князь синів Ааронових, і з ним три тисячі сімсот;
<p>28 І Сад`ок, мужній юнак, і рід його, – двадцять двоє старшин.
<p>29 Із синів Веніяминових, братів Саулових, три тисячі, – але багато з них ще трималися дому Саулового;
<p>30 Із синів Єфремових двадцять тисяч вісімсот вояків мужніх, людей, відомих у родах своїх;
<p>31 Із півколіна Манасіїного вісімнадцять тисяч, котрі покликані були поіменно, щоб настановити Давида царем;
<p>32 Із синів Іссахарових [прийшли] люди розумні, котрі знали, що і коли треба учинити Ізраїлеві, – їх було двісті старшин, і всі брати їхні дослухалися до слова їхнього.
<p>33 Із [коліна] Завулонового удатних для битви, озброєних всілякою військовою зброєю, – п'ятдесят тисяч, у лавах, – одностайних;
<p>34 Із [коліна] Нефталимового – тисяча вождів, а з ними тридцять сім тисяч зі щитами і списами;
<p>35 Із [коліна] Данового придатних до війни – двадцять вісім тисяч шістсот;
<p>36 А від Асира вояків, готових до битви, – сорок тисяч.
<p>37 А з-за Йордану, від коліна Рувимового, Ґадового, і півколіна Манасіїного, – сто двадцять тисяч з усілякою військовою зброєю.
<p>38 Усі ці вояки, в лавах, від щирого серця прийшли до Хеврона зацарювати Давида над усім Ізраїлем. Та й решта ізраїльтян була одностайна, щоб зацарювати Давида.
<p>39 І були вони там з Давидом три дні, їли і пили, тому що брати їхні надбали їм.
<p>40 А також і близькі до них, навіть із [коліна] Іссахарового, Завулонового і Нефталимового, – привозили все їстівне віслюками і верблюдами, і мулами, і волами: борошно, смокви, і родзинки, і вино, і єлей, і великої, і дрібної худоби дуже багато, бо велика радість була в Ізраїлі.
<h4>1 Літопису 13 
<p>1 І радився Давид із тисяцькими, сотниками і з усіма зверхниками,
<p>2 І сказав [Давид] всьому зібранню Ізраїльтян: якщо бажано вам, і якщо на те буде воля Господня, Бога нашого, пошлімо до всіх наших братів, по всій ізраїльській землі, і разом з ними до священиків і левитів по містах і поселеннях їхніх, щоб вони зібралися до нас.
<p>3 І перенесемо до себе Ковчега Бога нашого, тому що за днів Саула ми не зверталися до нього.
<p>4 І сказала вся громада: Нехай станеться так! Тому що увесь народ вважав це слушним.
<p>5 Отак зібрав Давид усіх Ізраїльтян, від Шіхору єгипетського аж до входу в Хамату, аби перенести Ковчега Божого з Кір'ят-Єаріму.
<p>6 І пішов Давид і увесь Ізраїль до Кір'ят-Єаріму, що в Юдеї, щоби перенести звідти Ковчега Бога, Господа, який сидить на херувимах, на котрому прикликається ймення [Його]. 
<p>7 І повезли Ковчега Божого на новій колісниці з дому Авінадавового, а Узза та Ахйо супроводжували ту колісницю. 
<p>8 А Давид і всі Ізраїльтяни грали перед Богом щосили, з піснями, і на цитрах, і на арфах, і на бубнах, і на кимвалах, і на сурмах.
<p>9 Коли прийшли вони до Кідонового току, і простяг Узза свою руку, щоби притримати Ковчега, бо воли нахилили його, 
<p>10 То Господь розгнівався на Уззу і уразив його за те, що він простягнув руку свою до Ковчега. І він помер тут-таки перед Богом.
<p>11 І зажурився Давид через те, що Господь уразив Уззу, і він назвав те місце поразкою Уззи; так воно називається аж донині. 
<p>12 І злякався Давид Бога того дня, і сказав: Як я внесу до себе Ковчега Божого?
<p>13 І не повіз Давид Ковчега до себе у місто Давидове, а завернув його до дому ґатянина Овед-Едома.
<p>14 І залишався Ковчег Божий у родині Овед-Едома, в домі його, три місяці, і благословив Господь дім Овед-Едома і все, що в нього.
<h4>1 Літопису 14 
<p>1 І послав Хірам, цар тирський, послів до Давида, і кедрового дерева, каменярів і теслярів, щоб збудувати йому дім. 
<p>2 І зрозумів Давид, що Господь міцно утвердив його царем над Ізраїлем, бо царство його було піднесене високо, заради народу його, Ізраїля.
<p>3 Тоді взяв Давид іще дружин у Єрусалимі, і породив Давид іще синів та доньок.
<p>4 А ось ймення тих, що народилися у нього у Єрусалимі: Шаммуа, і Шовав, Натан, і Соломон,
<p>5 І Ївхар, і Елішуя, і Елпелет,
<p>6 І Ноґаг, і Нефеґ, і Яфія,
<p>7 І Елішама, і Ел'яда, і Еліфелет,
<p>8 І почули филистимляни, що помазаний Давид на царя над усім Ізраїлем, і піднялися всі филистимляни шукати Давида; І почув Давид [про це], і рушив супроти них. 
<p>9 І филистимляни прийшли, і розташувалися в долині Рефаїм.
<p>10 І запитав Давид у Бога, кажучи: Чи йти мені супроти филистимлян, і чи віддаси їх в руки мої? І сказав йому Господь: Йди, і Я віддам їх в руки твої.
<p>11 І рушили вони до Баал-Пераціму, – і Давид завдав їм там поразки; і сказав Давид: Зламав Бог ворогів моїх рукою моєю, мов повінь води. Тому й назвали те місце: Баал-Перацім. 
<p>12 А полишали там [филистимляни] богів своїх, і наказав Давид, і спалили їх вогнем. 
<p>13 І [прийшли] знову филистимляни, і розташувалися в долині. 
<p>14 І ще запитав Давид у Бога, і сказав йому Бог: Не йди на них отак [прямо], ухилися від них, і рушай до них збоку бальзамового лісу.
<p>15 І коли почуєш шум, неначе від ходи, на верховіттях бальзамових дерев, тоді зачинай битву; тому що Бог вийшов попереду від тебе, щоб винищити табір филистимлян.
<p>16 І вчинив Давид, як наказав йому Бог, і винищив табір филистимський, від Ґів'ону аж до Ґезеру.
<p>17 І полинуло Давидове ім'я по всіх краях, а Господь учинив його страшним для всіх народів.
<h4>1 Літопису 15 
<p>1 І збудував він собі доми в місті Давидовому, і облаштував місце для Ковчега Божого, і поставив для нього скинію. 
<p>2 Тоді сказав Давид: [Ніхто] не повинен носити Ковчега Божого, окрім левитів, тому що їх вибрав Господь задля того, аби носили Ковчега Божого і служили йому повік. 
<p>3 І зібрав Давид усіх Ізраїльтян у Єрусалимі, щоби внести Ковчега Господнього на місце його, котре він для нього приготовив. 
<p>4 І скликав Давид синів Ааронових і левитів,
<p>5 Із синів Кегатових: старшину Уріїла, і братів його – сто двадцять [душ].
<p>6 Із синів Мерарі: старшину Асая, і братів його – двісті двадцять [душ].
<p>7 Із синів Ґершомових: старшину Йоїла, і братів його – сто тридцять [душ].
<p>8 Із синів Еліцафанових: старшину Шемая, і братів його – двісті.
<p>9 Із синів Хевронових: старшину Еліїла, і братів його – вісімдесят.
<p>10 Із синів Уззіїлових: старшину Аммінадава, і братів його – сто дванадцять.
<p>11 І покликав Давид священиків: Сад`ока і Евіятара, а також левитів: Уріїла, Асаю, і Йоїла, Шемою, і Єліїла, і Аммінадава, 
<p>12 І сказав їм: Ви – старшини родів левитських; освятіться самі і брати ваші, і принесіть Ковчега Господа, Бога Ізраїлевого, на [місце], [котре] я виладнав для нього. 
<p>13 Бо, як передніше ви це [робили], то Господь, Бог наш, уразив нас за те, що ми не прикликали Його, як належить. 
<p>14 І освятилися священики і левити для того, щоб нести Ковчега Господа, Бога Ізраїлевого.
<p>15 І понесли сини левитів Ковчега Божого, як заповідав Мойсей за словом Господа, на плечах, на жердинах. 
<p>16 І наказав Давид старшинам левитів поставити братів своїх співаків з музичним знаряддям, з псалтирями, і цитрами, і арфами і тих, що грають на кимвалах, щоби піднести голос радощів. 
<p>17 І настановили собі левити: Гемана, Йоїлового сина, і братів його – Асафа, сина Берехії, а від синів Мерарі – їхніх братів Етана, сина Кушаї. 
<p>18 І з ними їхніх братів інших: Захарію і Яазіїла, і Шемірамота, і Єхіїла, і Унні, і Еліява, і Бенаю, і Маасею, і Маттатію, і Еліфлея, і Мікнею, і Овед-Едома, і Єіїла, – брамників. 
<p>19 І співаків: Гемана, Асафа та Етана – грати на мідних кимвалах.
<p>20 А Захарію, і Азіїла, і Шемірамота, і Ехіїла, і Унні, Еліава, і Маасею, і Бенаю – на цитрах, високим голосом.
<p>21 А Маттатію, Еліфелегу, і Мікнею, і Овед-Едома, і Єіїла, і Азазію, – на арфах, на октаві, щоби розпочинати гру.
<p>22 А Кенанія, старший левитів, був учителем співу, тому, що мав хист до цього.
<p>23 А Берехія і Елкана – брамники при Ковчезі.
<p>24 А Шеванія, і Йосафат, і Натанаїл, і Амасай, і Захарія, і Беная, і Еліезер, – священики, – сурмили в сурми перед Божим Ковчегом, а Овед-Едом та Єхійя – брамники біля Ковчега.
<p>25 Так Давид і старші Ізраїлеві і тисяцькі рушили перенести Ковчега заповіту Господнього з дому Овед-Едомового з радістю.
<p>26 І сталося, коли Бог допоміг левитам, які несли Ковчега заповіту Господнього, тоді закололи на пожертву сім телят і сім баранів.
<p>27 Давид був одягнений в одежу з вісону, і всі левити, що несли Ковчега, і співаки, і Кенанія, старший музик і співаків. А на Давиді був [іще] лляний ефод.
<p>28 Отак увесь Ізраїль вносив Ковчега заповіту з вигуками, при звуках рогу і сурм, і кімвалів, граючи на псалтирях і цитрах.
<p>29 Коли Ковчег заповіту Господнього входив до міста Давидового, Мелхола, Саулова донька, дивилася у вікно і, забачивши царя Давида, який танцював і грав, зневажила його у серці своєму.
<h4>1 Літопису 16 
<p>1 І принесли вони Божого Ковчега, і поставили його посеред скинії, котру налаштував для нього Давид, і принесли Богові всеспалення і мирні пожертви. 
<p>2 Коли Давид звершив усеспалення і приношення мирних пожертв, то благословив народ йменням Господнім. 
<p>3 І роздав усім ізраїльтянам, і чоловікам, і жінкам, по одному буханцеві хліба і по шматкові м'яса та по глечику вина. 
<p>4 І поставив на служіння перед Ковчегом Господнім [деяких] із левитів, щоб вони прославляли, дякували і величали Господа Бога Ізраїлевого.
<p>5 Асаф був старшиною, другим після нього Захарія, Єліїл, і Шемірамот, і Хіїл, і Маттатія, і Еліяв, і Беная, і Овед-Едом, і Єіїл – із псалтирями, і цитрами, і Асаф для гри на кімвалах.
<p>6 А священики Беная і Яхазіїл – на сурмах, постійно [сурмили] перед Ковчегом заповіту Божого.
<p>7 Цього дня Давид уперше передав псалма для уславлення Господа в руки Асафа і братів його;
<p>8 Прославляйте Господа, зголошуйте ймення Його; звіщайте в народах про діяння Його. 
<p>9 Співайте Йому, грайте Йому, сповіщайте про всі дива Його;
<p>10 Хваліться йменням Його святим; нехай же звеселюється серце шукачів Господа!
<p>11 Прикличте Господа і сили Його, шукайте невтомно лиця Його;
<p>12 Згадуйте дива, котрі Він звершив, знаки Його і суди уст Його.
<p>13 [Ви], насіння Ізраїлеве, служники Його, сини Якова, вибрані Його!
<p>14 Він Господь і Бог наш; суди Його по всій землі.
<p>15 Пам'ятайте вічно заповіта Його, Слово, котре Він заповідав на тисячу родів, 
<p>16 Те, що заповідав Авраамові, і за що присягався Ісаакові.
<p>17 І що поставив Якові в закон, та Ізраїлеві на заповіт вічний,
<p>18 Кажучи: Тобі дам Я землю Ханаанську – жереба спадщини твоєї.
<p>19 Вони були тоді нечисленними, зовсім нечисленними зайдами на чужій землі.
<p>20 І переходили від народу до народу, з одного царства до другого народу;
<p>21 Але Він нікому не дозволив осоромити їх, і викривав за них царів. 
<p>22 Не торкайтеся до помазанців Моїх і пророкам Моїм не чиніть лиха. 
<p>23 Співайте Господові, вся земле, благовістіть щодня порятунок Його. 
<p>24 Сповіщайте поганам славу Його, усім народам – дива Його. 
<p>25 Бо великий Господь і уславлений вельми, і найгрізніший – над усіма богами. 
<p>26 Бо всі боги народів ніщо – божки, а Господь небо утворив.
<p>27 Слава і велич у Його присутності, могутність і радість на місці Його.
<p>28 Вшануйте Господа, племена народів, вшануйте Господа славою і честю. 
<p>29 Вшануйте Господа славою ймення Його. Візьміть дар, простуйте до Нього, вклоніться Господові перед красою святині Його!
<p>30 Тремти перед Ним, уся земле, бо Він заснував усесвіт, що не похитнеться.
<p>31 Нехай радіють небеса, нехай святкує земля, і нехай скажуть у народах: Господь царює!
<p>32 Нехай збурюється море, і що виповнює його, нехай радіє поле, і все, що на ньому.
<p>33 Нехай звеселяються дерева дібровні перед Господом, бо Він іде судити землю.
<p>34 Прославляйте Господа, бо навіки милість його. 
<p>35 І скажіть: Урятуй нас, Боже, Спасителю наш! Збери нас і визволи нас від народів, нехай прославляємо святе ймення Твоє, і нехай хвалимося славою Твоєю! 
<p>36 Благословенний Господь, Бог Ізраїля, од віку й до віку! І сказав увесь народ: Амінь! Алілуйя!
<p>37 Давид залишив там, перед Ковчегом заповіту Господнього, Асафа і братів його, щоб вони служили перед Ковчегом постійно, щодня.
<p>38 І Овед-Едома та братів його, шістдесят вісім; а Овед-Едома, Єдутового сина, та Хоса, – за брамників.
<p>39 А священика Сад`ока і братів його священиків, перед житлом Господнім, що на верховині у Ґів'оні.
<p>40 Для підношення всеспалення Господові на жертовнику всеспалення постійно, вранці і увечері, і для всього, що написано в законі Господа, котрого Він заповідав Ізраїлеві. 
<p>41 І з ними Гемана і Єдутуна і решту вибраних, котрі призначені поіменно, щоби прославляти Господа, бо навіки милість Його.
<p>42 При них Геман і Єдутун прославляли Бога, сурмлячи на сурмах, кімвалах і різних музичних знаряддях; а синів Єдутунових [поставив] біля брами.
<p>43 І пішов увесь народ, кожний у дім свій; повернувся й Давид, щоби благословити дім свій. 
<h4>1 Літопису 17 
<p>1 Коли Давид мешкав у домі своєму, то сказав Давид до Натана-пророка: Ось, я мешкаю в домі кедровому, а Ковчег Господнього заповіту, – під шатром! 
<p>2 І сказав Натан Давидові: Усе, що в тебе на серці, – роби, бо з тобою Бог. 
<p>3 Але тієї ж ночі було слово Боже до Натана: 
<p>4 Іди, і скажи служникові Моєму Давидові: Так сказав Господь: Не ти збудуєш Мені дім для замешкання. 
<p>5 Бо Я не мешкав у домі від того дня, як вивів синів Ізраїля, і донині, а [ходив] із скинії до скинії, і з житла [до житла]. 
<p>6 Скрізь, де тільки ходив Я з усім Ізраїлем, чи сказав Я хоча б слово котромусь із суддів Ізраїльських, котрим Я наказав пасти народ Мій: Чому ви не збудуєте Мені дім кедровий?
<p>7 І тепер скажи служникові Моєму Давидові: Так сказав Господь, Саваот: Я взяв тебе від отари овечок, щоб ти був вождем народу Мого, Ізраїля. 
<p>8 І був з тобою скрізь, де ти ходив, і винищив усіх ворогів твоїх перед тобою, і вчинив ім'я твоє, як ймення великих на землі.
<p>9 Я облаштую також місце для народу Мого, Ізраїля, і посаджу їх, і буде він спокійно жити на місці своєму, і не будуть вже тривожними, і діти нечистоти не чіпатимуть їх відтак, як це було передніше. 
<p>10 За тих днів, коли Я настановив суддів над народом Моїм Ізраїлем; і Я упокорив усіх ворогів твоїх, і звіщаю тобі, що Господь учинить тобі дім. 
<p>11 Коли виповняться твої дні, і ти підеш до батьків своїх, тоді Я настановлю сім'я твоє після тебе, котре буде із синів твоїх, і утривалю царство його. 
<p>12 Він збудує Мені дім, і зміцню трона його навіки. 
<p>13 Я буду йому Батьком, і він буде Мені сином, – і милості Моєї не відберу од нього, як Я відібрав од того, що був перед тобою. 
<p>14 Я поставлю його у домі Моєму і в царстві Моєму навіки, і трон його буде міцний вічно 
<p>15 Усі ці слова і все видіння геть чисто переказав Натан Давидові.
<p>16 І прийшов цар Давид, і став перед Господом, і сказав: Хто я, Господе Боже, і що таке мій дім, що ти отак підніс мене? 
<p>17 Але й цього замало було в очах Твоїх, Боже; Ти звіщаєш про дім слуги Твого на майбутнє, і дивишся на мене, як на чоловіка великого, Господе, Боже! 
<p>18 То що іще може додати перед Тобою Давид для звеличення слуги Твого? 
<p>19 Господе! Для слуги Твого і за серцем Своїм ти чиниш усе це велике, щоб з'явити всіляке величчя.
<p>20 Господе! Немає схожого на Тебе, і немає Бога, окрім Тебе, за всім, що ми чули своїми вухами.
<p>21 І хто схожий на народ Твій Ізраїля, єдиний народ на землі, до котрого приходив Бог, [щоб] викупити його Собі за народ, учинити Собі ймення великим і страшним діянням: вигнанням народів від лиця народу Твого, котрого Ти визволив із Єгипту. 
<p>22 Ти учинив народа Свого, Ізраїля, Своїм власним народом навіки, і Ти, Господе, став Богом його.
<p>23 Отож, тепер, о Господе, слово, котре Ти мовив про слугу Твого і про дім його, утриваль навіки і вчини, як Ти сказав. 
<p>24 І нехай буде і звеличиться ймення Твоє навіки, щоб казали: Господь Саваот, Бог Ізраїлів, є Бог над Ізраїлем; і дім слуги Твого Давида нехай буде міцним перед Тобою.
<p>25 Тому що Ти, Боже мій, відкрив служникові твоєму, що Ти учиниш йому дім; тому служник Твій і наважився молитися перед Тобою. 
<p>26 І нині, Господе, Ти Бог, і Ти сказав про служника Твого так добре.
<p>27 То ж почни благословляти дім служника Твого, щоб він був вічно перед Тобою. Бо, якщо Ти, Господе, благословиш, то буде він благословенний навіки. 
<h4>1 Літопису 18 
<p>1 Після цього Давид завдав поразки филистимлянам, і упокорив їх, і захопив Ґат, і належні йому міста з руки филистимлян. 
<p>2 І переміг він також Моава, – і вчинилися моавитяни рабами Давидовими, сплачуючи йому данину.
<p>3 І уразив Давид Гадад'езера, царя цовського, у Хаматі, коли той рушив утвердити владу свою на річці Єфрат.
<p>4 І здобув Давид у нього тисячу колісниць, сім тисяч вершників і двадцять тисяч піших, і знищив Давид усі колісниці, залишивши від них [лише] сотню.
<p>5 Сирійці дамаські прийшли було на поміч Гадад'езерові, цареві цовському, однак Давид винищив двадцять дві тисячі сирійців.
<p>6 І поставив Давид [військову залогу] у Сирії дамаській, і вчинилися сирійці рабами Давидовими, сплачуючи йому данину. І допомагав Господь Давидові скрізь, куди лише він ходив. 
<p>7 І забрав Давид золоті щити, котрі були у рабів Гадад'езерових, і приніс їх до Єрусалиму. 
<p>8 А вже з Тівхату і з Куну, Гадад'езерових міст, позабирав Давид дуже багато міді. З неї Соломон учинив мідне море і стовпи, і мідні посудини. 
<p>9 І зачув Тоу, цар хамотський, що Давид завдав поразки всьому війську Гадад'езеровому, царя цовського. 
<p>10 І послав Гадорама, сина свого, до царя Давида, привітати його і дякувати за те, що він воював із Гадад'езером, і завдав йому поразки, – тому що Тоу був у стані війни з Гадад'езером; а також [із ним] всілякі посудини золоті і срібні та мідні.
<p>11 І присвятив їх цар Давид Господові разом із сріблом і золотом, котре він забрав од усіх народів: від Едома й Моава, і від аммонових синів, филистимлян та від Амалика.
<p>12 І Авшай, син Церуїн, уразив Едома у Соляній долині, – вісімнадцять тисяч; 
<p>13 І залишив в Едомі військову залогу, і став увесь Едом Давидовим рабом, бо Господь допомагав Давидові скрізь, куди він приходив.
<p>14 І царював Давид понад усім Ізраїлем, і чинив суд і правду всьому народові своєму. 
<p>15 А Йоав, син Церуїн, [був] над військом, а Йосафат, син Ахілудів, – оповісником. 
<p>16 А Сад`ок, син Ахітувів та Авімелех, син Ев'ятарів, були священиками, а Шавша – писарем. 
<p>17 А Беная, син Єгоядин, був над керетянами і над пелетянами, а Давидові сини – були старшинами при царі. 
<h4>1 Літопису 19 
<p>1 Після цього помер Нахаш, цар аммонський, і зацарював син його (Ханун) замість нього. 
<p>2 І сказав Давид: Виявлю я милість Ханунові, Нахашевому синові, за доброчинство, котре батько його виявив мені. І послав Давид послів, щоб утішити його за батька його, і прийшли служники Давидові у край аммонський, до Хануна, щоб утішити його.
<p>3 Але князі аммонські сказали Ханунові: Невже ти гадаєш, що Давид із поваги до батька твого прислав до тебе утішників? Чи не для того прийшли служники його до тебе, щоб вивідати, і огледіти землю і розорити її? 
<p>4 І взяв Ханун Давидових служників, і поголив їх, і обрізав одежу їхню до половини, до стегон, і відпустив їх. 
<p>5 І пішли вони. І доповіли Давидові про людей оцих, і він послав їм назустріч, оскільки вони були вельми посоромлені. І сказав цар: Залишіться в Єрихоні, аж доки відростуть бороди ваші, і тоді повертайтеся.
<p>6 Коли аммонійці побачили, що вони стали ненависними Давидові, тоді послав Ханун і аммонійці тисячу талантів срібла, щоб найняти собі колісниць і вершників із Сирії Месапотамської, і із Сирії Маахи, та із Цови.
<p>7 І найняли вони собі тридцять дві тисячі колісниць, і царя Мааха і народ його, – котрі прийшли і розташувалися табором перед Медевою. І аммонійці зібралися з міст своїх, і виступили на війну.
<p>8 Коли зачув про те Давид, то послав Йоава і все військо хоробрих.
<p>9 І виступили аммонійці і вишикувалися до бою біля брами міста, а царі, котрі прийшли, виокремилися в полі.
<p>10 І Йоав, забачивши, що доведеться йому відбиватися попереду і позаду, вибрав вояків з-поміж вибраних в Ізраїлі і вишикував їх супроти сирійців.
<p>11 А решту народу доручив Ав'шаєві, братові своєму, щоби вони вишикувалися супроти аммонійців 
<p>12 І сказав він: Якщо сирійці будуть долати мене, то ти допоможеш мені; а якщо аммонійці будуть долати тебе, то я допоможу тобі.
<p>13 Будь мужнім, і будемо твердо стояти за народ наш і за міста Бога нашого, – і Господь нехай учинить, що Йому бажано.
<p>14 І виступив Йоав і люди, котрі були в нього, на бій із сирійцями, і вони побігли від нього.
<p>15 А ті аммонійці, забачивши, що сирійці втікають, самі також почали втікати від брата його Авшая, і сховалися в місті. І прийшов Йоав до Єрусалиму.
<p>16 Сирійці, забачивши, що вони зазнали поразки від Ізраїльтян, від правили послів і вивели сирійців, котрі були по той бік річки, і Шофах, старший Гадад'езерового війська вийшов перед ними.
<p>17 І було повідано Давидові, і він зібрав усього Ізраїля; перейшов Йордан, і прийшовши до них, вишикувався супроти них; І став Давид до бою з сирійцями, і вони зійшлися в битві із ним.
<p>18 І сирійці почали втікати від Ізраїля, і винищив Давид сирійців сім тисяч колісниць і сорок тисяч піших, і Шофаха, старшину війська, умертвив.
<p>19 Коли ж побачили слуги Гадад'езерові, що вони зазнали поразки від Ізраїля, то замирилися з Давидом, і служили йому. І сирійці вже не хотіли допомагати аммонійцям. 
<h4>1 Літопису 20 
<p>1 За рік, о тій порі, коли царі виходять [на війну], вивів Йоав військо і почав розоряти землю аммонійців, і прийшов і взяв в облогу Раббу, а Давид залишався в Єрусалимі. А Йоав, завоювавши Раббу, зруйнував її. 
<p>2 І взяв Давид корону царя їхнього з голови його; і знайшов, що вага її – талант золота, а на ній каміння коштовне, – і поклали її на голову Давидову! І здобичі дуже багато виніс із міста. 
<p>3 А народ, котрий був у ньому, вивів і спонукав до роботи пилками і залізними молотилами та сокирами. Так учинив Давид з усіма містами аммонійців, і повернувся Давид і весь народ до Єрусалиму.
<p>4 Після цього розпочалася війна з филистимлянами, у Ґезері. Тоді хушанин Сіббехай убив Сіппая, з Рефаєвих нащадків, і вони були упокорені. 
<p>5 І була ще війна з филистимлянами. Тоді Елханан, син Яірів, уразив Лахмі, брата ґатянина Ґоліята, у котрого держак списа був, як ткацький вал!
<p>6 Була іще битва у Ґаті. А там був чоловік значного зросту, котрий мав по шість пальців – [всього] двадцять чотири. Він також був із нащадків Рефая. 
<p>7 Він зневажав Ізраїля, але Йонатан, син Шім'ї, Давидового брата, забив його. 
<p>8 Ці також мали походження від Рефая у Ґаті, і впали від руки Давида і від руки його служників.
<h4>1 Літопису 21 
<p>1 І повстав сатана на Ізраїля, і намовив Давида зробити перепис ізраїльтян. 
<p>2 І сказав Давид Йоавові та до старшин народу: Ідіть, порахуйте Ізраїля від Беер-Шеви – аж до Дану, і повідайте мені, – і я знатиму число їх!
<p>3 І сказав Йоав: Нехай Господь помножить народ Свій у стократ, супроти того, що є нині. Чи не всі вони, мій володарю, царю, слуги володаря мого? Нащо вимагає цього мій володар? Щоб це стало за провину для Ізраїля? 
<p>4 Але цареве слово подолало Йоава. І вийшов Йоав, і ходив по всьому Ізраїлі, і повернувся до Єрусалиму. 
<p>5 І подав Йоав Давидові списки народного перепису. І було всіх ізраїльтян тисяча тисячі сто тисяч мужів, що оголюють меча, і Юдеїв – чотириста сімдесят тисяч, що оголюють меча.
<p>6 А левитів і веніяминців він не лічив поміж ними, тому що царське слово було неприязне для Йоава.
<p>7 І не бажаним було в очах Божих це діяння, і він уразив Ізраїля.
<p>8 І сказав Давид Богові: Вельми згрішив я, що вчинив це. І нині прости провину слуги Твого. Бо я вчинив дуже нерозважливо.
<p>9 І сказав Господь Ґадові, Давидовому ясновидцеві, кажучи:
<p>10 Піди, і скажи Давидові: Так говорить Господь! Три [кари] Я пропоную тобі; вибери собі одну з-поміж них, – і Я пошлю її на тебе.
<p>11 І прийшов Ґад до Давида, і сказав йому: Так говорить Господь: Вибирай собі: 
<p>12 Або три роки – голод; або три місяці будуть переслідувати тебе вороги твої, і меч ворогів твоїх досягне [до тебе] ; або три дні – меч Господній та моровиця на землі, і Ангел Господній, що винищує у володіннях Ізраїля. Отож, розваж, що мені відповісти Тому, Хто послав мене зі словом.
<p>13 І сказав Давид Ґадові: Важко мені дуже; але нехай краще впаду в руки Господа, бо вельми велике милосердя Його, аби лише не впасти в руки людські. 
<p>14 І послав Господь моровицю на Ізраїля. І померло в ізраїльтян сімдесят тисяч люду.
<p>15 І послав Бог Ангела в Єрусалим, щоб винищувати його. І коли він почав винищувати, побачив Господь, і пожалкував за це лихо, і сказав Ангелові-винищувачеві: Досить! Тепер опусти руку твою. А Ангел Господній стояв [тоді] понад током євусея Орнана.
<p>16 І підвів Давид очі свої, і побачив Ангела Господнього, що стояв поміж небом і землею, з оголеним мечем в руці його, над Єрусалимом; і впав Давид і старші, покриті веретищем, на лиця свої.
<p>17 І сказав Давид Богові: Чи не я наказав переписати народ? Я згрішив, я вчинив зло; а ці вівці – що учинили? Господе, Боже мій! Нехай же буде Твоя рука на мені і на домі батька мого, а не на народі Твоєму, щоб вигубити [його].
<p>18 І Ангел Господній сказав Ґадові, аби той переказав Давидові: Нехай Давид прийде і поставить жертовника Господові на току євусея Орнана. 
<p>19 І пішов Давид, за словом Ґадовим, котре він говорив йменням Господнім.
<p>20 Орнан обернувся, побачив Ангела, а чотири сини його, що були з ним, сховалися. А Орнан молотив тоді пшеницю.
<p>21 І прийшов Давид до Орнана. Орнан оглядівся і побачив Давида, вийшов з току і вклонився Давидові лицем до землі. 
<p>22 І сказав Давид Орнанові: Віддай мені місце на току. Я збудую на ньому жертовника Господові, за справжню ціну віддай мені його, щоби припинилося винищення народу. 
<p>23 І сказав Орнан Давидові: Візьми собі. Нехай учиняє володар мій, цар, що йому бажано; Ось, я віддаю на всеспалення і молотильне знаряддя на дрова, і пшеницю на приношення; все це віддаю задарма.
<p>24 І сказав цар Давид Орнанові: Ні, я хочу купити у тебе за справжню ціну; бо я не приноситиму твоєї власності Господові, і не буду приносити для всеспалення [взятого] задарма.
<p>25 І дав Давид Орнанові за це місце шістсот шеклів золота.
<p>26 І спорудив там Давид жертовника Господові, і приніс усеспалення і мирні пожертви, і прикликав Господа, і Він почув його, [послав] вогонь з неба на жертовник всеспалення. 
<p>27 І сказав Господь Ангелові: Поверни меча твого в піхви його.
<p>28 Оцій порі Давид зрозумів, що Господь почув його на току Орнана-священика, і приніс там пожертву.
<p>29 А скинія Господня, котру спорудив Мойсей у пустелі, і жертовник усеспалення [були] о тій порі на пагорку у Ґів'оні.
<p>30 І не міг Давид піти туди, щоб знайти Бога, тому що наляканий був мечем Ангела Господнього.
<h4>1 Літопису 22 
<p>1 І сказав Давид: Ось дім Господа Бога, і ось жертовник для усеспалень Ізраїля. 
<p>2 І наказав Давид зібрати чужинців, що були в ізраїльському краї, і поставив каменярів тесати каміння для спорудження дому Божого.
<p>3 І багато заліза для цвяхів до брамних дверей і для пов'язі заготовив Давид, і багато міді – не знали їй ваги.
<p>4 І кедрових дерев без числа, тому що сидоняни і тиряни привезли Давидові силу кедрового дерева.
<p>5 І сказав Давид: Соломон, син мій, молодий і слабосилий, а дім, котрого належить спорудити, для Господа, має бути вельми величавий, для слави і окраси перед усіма краямиОтож, я приготую все необхідне для нього. І Давид заготовив усього дуже багато перед своєю смертю. 
<p>6 І покликав Соломона, сина свого, і заповідав йому збудувати дім Господові, Богові Ізраїля.
<p>7 І сказав Давид Соломонові: Сину мій! У мене було на серці спорудити дім в ймення Господа, Бога мого; 
<p>8 Але було до мене слово Господнє, і сказано: Ти пролив багато крови і провадив значні війни. Ти не мусиш будувати дім йменню Моєму, тому що пролив багато крови на землю переді Мною. 
<p>9 Ось, у тебе народиться син: Він буде муж мирний; Я дам йому спокій від усіх ворогів його довкола: а тому ймення йому буде Соломон. І мир і спокій дам Ізраїлеві за днів його. 
<p>10 Він збудує дім йменню Моєму, і він буде Мені сином, а Я йому Батьком, і утверджу трона царства його над Ізраїлем навіки.
<p>11 І нині, сину мій, нехай буде Господь з тобою, і буде щастити тобі, і збудуєш дім Господові, Богові твоєму, як Він казав про тебе.
<p>12 Нехай же дасть тобі Господь розум, і розважливість і настановить тебе над Ізраїлем; і дотримуйся закону Господа, Бога твого.
<p>13 Тоді ти будеш удатний, якщо будеш прагнути виконувати настанови і закони, котрі заповідав Господь Мойсеєві для Ізраїля. Будь стійкий і мужній, не бійся і не падай духом.
<p>14 І ось, я при бідноті своїй приготовив для дому Господнього сто тисяч талантів золота, і тисячу тисяч талантів срібла, а міді і залізові немає ваги, бо їх так багато; і дерева, і каміння я також заготовив; а ти ще додай до цього. 
<p>15 У тебе велика кількість робітників і каменярів, різб'ярів, теслярів і всіляких придатних на всяку справу;
<p>16 Золоту, сріблу, і міді та залізу немає числа. Почни і зроби, Господь буде з тобою.
<p>17 І заповідав Давид усім князям Ізраїлевим допомагати Соломонові, синові його:
<p>18 Чи не з вами Господь, Бог наш, який дав нам спокій зусібіч? Тому що він віддав у руки мої населення краю, і підкорилася земля перед Господом і перед народом його. 
<p>19 Отож, прихиліть серце ваше і душу вашу до того, щоб знайти Господа, Бога вашого. Підведіться і збудуйте святиню Господові Богові, щоби перенести Ковчега заповіту Господнього і свячені посудини для храму, споруджуваного йменню Господньому.
<h4>1 Літопису 23 
<p>1 Коли Давид постарів і наситився [днями], він настановив над Ізраїлем сина свого, Соломона. 
<p>2 І зібрав усіх князів Ізраїлевих, і священиків, і левитів;
<p>3 І пораховані були левити – від тридцяти літ і вище. І було число їхнє, за їхніми головами, – тридцять вісім тисяч чоловіків.
<p>4 З них [призначено] для роботи в домі Господньому двадцять чотири тисячі, а писарів і суддів – шість тисяч. 
<p>5 І чотири тисячі брамників, і чотири тисячі тих, які прославляли Господа на [музичних] знаряддях, яких він учинив для уславлення.
<p>6 І поділив їх Давид на череди за синами Левія – для Ґершона, Кегата і Мерарі.
<p>7 Із ґершонівців – Ладан і Шім'ї.
<p>8 Ладанові сини: перший Єгіїл, і Зетам, і Йоїл, троє. 
<p>9 Сини Шім'ї: Шеломіт, і Хазаїл, і Гаран, троє, вони старшини батьківських домів Ладана.
<p>10 Іще сини Шім'ї: Яхат, Зіза, і Єуш, і Берія, – оце є сини Шім'ї, четверо.
<p>11 І був Яхат першим старшиною, а Зіза другий, а Єуш та Берія не мали багато синів, і тому вони були при одному рахункові при домі батька.
<p>12 Сини Кегатові: Амрам, Їцгар, Хеврон та Уззіїл, четверо. 
<p>13 Амрамові сини: Аарон та Мойсей. І був відділений Аарон, щоби посвятити його до Святого Святих, його та синів його аж навіки, щоб кадити перед Господом, щоб служити Йому і благословляти йменням Його навіки. 
<p>14 А Мойсей, чоловік Божий, і сини його долучені до коліна Левійового. 
<p>15 Сини Мойсея: Ґершом, та Єліезер. 
<p>16 Сини Ґершома: першим був Шевуїл, старший. 
<p>17 А сини Еліезерові були: Рехавія, старший; і не було в Єліезера інших синів, а сини Рехавії вельми помножилися.
<p>18 Сини Їцгарові: Шеломіт, старший.
<p>19 Сини Хевронові: Єрійя – старший, Амарія – другий, третій – Яхазіїл, і Єкам'ам – четвертий. 
<p>20 Сини Уззіїлові: Міхал – старший, а Їшшійя – другий.
<p>21 Сини Мерарієві: Махлі й Муші. Сини Махлі: Елеазар і Кіш.
<p>22 І вмер Елеазар, і не було в нього синів, а лише доньки; і взяли їх за себе сини Кіша, брати їхні.
<p>23 Сини Мушієві: Махлі, Едер, і Єремот, – троє.
<p>24 Оце всі сини Левієві за домом батьків їх, старшини родин, за йменнями і числом їхнім, котрі служили в домі Господньому, від двадцяти літ, і вище. 
<p>25 Бо Давид сказав: Господь, Бог Ізраїлів, дав спокій народові своєму і настановив його в Єрусалимі навіки.
<p>26 І левитам не треба носити скинію і всілякі речі її для служіння в ній.
<p>27 А тому, за останніми наказами Давида, вони складають число Левієвих синів од віку двадцяти літ і вище.
<p>28 Щоб вони були при синах Ааронових, для служіння домові Господньому, у дворі і в прибудовах, для дотримання чистоти усієї святині і для виконання всілякої служби при домі Божому. 
<p>29 Щоб наглядали за хлібами показними, і тонким борошном для приношення, і прісними коржами, за печеним, смаженим, і за всілякою мірою і вагою.
<p>30 І, щоб ставали щоранку дякувати і славословити Господа, також і увечері, 
<p>31 І при всіх всеспаленнях, які приносяться Господові в суботу, у новомісяччя і на свята за числом, як наказано про них, – постійно перед Господом,
<p>32 І щоб охороняли скинію одкровення і святиню, та служіння синів Ааронових, братів своїх, при Господньому домі.
<h4>1 Літопису 24 
<p>1 А в Ааронових синів такі їхні черги: Ааронові сини: Надав і Авігу, Елеазар і Ітамар. 
<p>2 Та Надав і Авігу повмирали за життя їхнього батька, і не мали вони синів, тому священнодіяли Елеазар та Ітамар. 
<p>3 І розподілив їх Давид – Сад`ока із синів Елеазара, і Ахімелеха із синів Ітамара, за чергою на службу їхню. 
<p>4 І виявилося, що поміж синами Елеазара старшин поколінь більше, аніж серед синів Ітамарових. І він розподілив їх [так] : Із синів Елеазарових шістнадцять старшин родин, а із родин Ітамарових – вісім.
<p>5 А розподіляв їх за жеребом; бо старшинами у святині і старшинами перед Богом були із синів Елеазарових і з синів Ітамарових. 
<p>6 І записував їх Шемая, син Натанаїлів, писар із левитів, перед царем і князями, і перед священиком Сад`оком і Ахімелехом, сином Евіятаровим, і перед очима родин священиків і левитів: брали, [під час кидання жереба], одну родину з [роду] Елеазарового, потім брали з [роду] Ітамарового. 
<p>7 І випав перший жереб Єгоярівові, другий – Єдаї.
<p>8 Третій – Харімові, четвертий – Сеорімові, 
<p>9 П'ятий – Малкійї, шостий – Мійямінові, 
<p>10 Сьомий – Гаккоцові, восьмий – Авійї, 
<p>11 Дев'ятий – Єшуї, десятий – Шеханії,
<p>12 Одинадцятий – Ел'яшівові, дванадцятий – Якімові,
<p>13 Тринадцятий – Хуппі, чотирнадцятий – Єшев'явів,
<p>14 П'ятнадцятий – Білгів, шістнадцятий – Іммерів,
<p>15 Сімнадцятий – Хезерів, вісімнадцятий – Гаппіццеців,
<p>16 Дев'ятнадцятий – Петах'їв, двадцятий – Єхезкелів,
<p>17 Двадцять перший – Яхінів, двадцять другий – Ґамулів,
<p>18 Двадцять третій – Делаїв, двадцять четвертий – Маазіїн.
<p>19 Оце черги їхньої служби, як [їм] приходити у дім Господній, за установленням їхнім через Аарона, батька їхнього, як заповідав йому Господь, Бог Ізраїлів. 
<p>20 У інших синів Левія [такий розподіл] : із синів Амрамових – Шуваїл, від синів Шуваїлових – Єхедія,
<p>21 Від Рехавії, від синів Рехавії: старший Їшшійя. 
<p>22 Від Їцгарівців: Шеломот, від Шеломотових синів – Яхат.
<p>23 А сини [Хевронові] : Єрійя, другий – Амарія, третій – Яхазіїл, четвертий – Єкам'ам. 
<p>24 Сини Уззіїлові: Міха, сини Міхині – Шамір.
<p>25 Брат Міхи – Їшшійя, із синів Їшшійї – Захарія.
<p>26 Сини Мерарієві: Махлі та Муші, із синів Яазійї – Бено.
<p>27 Із синів Мерарі, від Яазійї: Бено, і Шогам, і Заккур, і Іврі.
<p>28 У Махлі: Елеазар, у нього не було синів. 
<p>29 Від Кіша, сини Кішові: Єрахмеїл.
<p>30 А сини Мушієві: Махлі, і Едер, і Єрімот. Оце сини левитів, за поколіннями їхніми. 
<p>31 Кидали і вони жереба згідно з братами своїми, Аароновими синами перед царем Давидом, і Сад`оком, і Ахімелехом, і старшинами дому батьків священиків та левитів, старшини родин нарівні з братом своїм меншим. 
<h4>1 Літопису 25 
<p>1 І відділив Давид та старшини війська на службу синів Асафа, і Гемана, і Єдутуна, щоб вони провіщали на цитрах, і на арфах, і на кімвалах. І були вони призначені для служіння свого:
<p>2 Із синів Асафових: Заккур, і Йосип, і Нетанія, і Асар'їла, Асафові сини, під рукою Асафа, що пророкував за дозволом царя.
<p>3 Від Єдутуна – Єдутунові сини: Ґедалія, і Цері, і Ісая, Хашавія, і Маттатія, – шестеро під рукою батька свого Єдутуна, що грав на цитрі для слави і хвали Господа.
<p>4 Від Гемана – Геманові сини: Буккійя, Маттанія, Уззіїл, Шевуїл, і Єрімот, Хананія, Ханані, Еліата, Ґіддалті, і Ромамті, Езер, Йошбекаша, Маллоті, Готір, Махазіот. 
<p>5 Усі ці сини Гемона, царського ясновидця, за словами Божими, щоби провіщати славу Його. І дав Бог Геманові чотирнадцять синів і трьох доньок. 
<p>6 Усі вони під проводом батька свого співали у домі Господньому з кімвалами, арфами та цитрах для служби в Божому домі; за наказом царя, – Асаф, Єдутун і Геман.
<p>7 І було число їх з братами їхніми, навченими співати перед Господом, усіх, які знають [цю справу], – двісті вісімдесят вісім. 
<p>8 І кинули вони жереба про черговість служіння, малий нарівно з великим, учитель [нарівно] з учнем.
<p>9 І випав перший жереб Асафові, для Йосипа; другий – Ґедалії, з братами його і синами його; їх [було] дванадцять;
<p>10 Третій – Заккурові з синами його і братами його; їх – дванадцять;
<p>11 Четвертий – для Їцрі із синами і братами його; їх – дванадцять.
<p>12 П'ятий – Нетанія із синами його і братами його; їх – дванадцять.
<p>13 Шостий – Буккійя – з синами його і братами його; їх – дванадцять.
<p>14 Сьомий – Єсар'їла із синами його і братами його; їх – дванадцять.
<p>15 Восьмий – Ісая з синами його і братами його; їх – дванадцять.
<p>16 Дев'ятий – Маттанія, із синами його і братами його; їх дванадцять.
<p>17 Десятий – Шім'ї, із синами його і братами його; їх – дванадцять.
<p>18 Одинадцятий – Азаріїл, із синами його і братами його; їх – дванадцять.
<p>19 Дванадцятий – Хашав'ї, із синами його та братами його; їх – дванадцять
<p>20 Тринадцятий – Шуваїл, з синами і братами його; їх – дванадцять.
<p>21 Чотирнадцятий – для Маттатії, із синами його і братами його.
<p>22 П'ятнадцятий – для Єремота, із синами його і братами його; їх – дванадцять.
<p>23 Шістнадцятий – Хананії; із синами його і братами його; їх – дванадцять.
<p>24 Сімнадцятий – Йошбекаші, із синами його і з братами його; їх – дванадцять.
<p>25 Вісімнадцятий – Ханані, із синами його і з братами його; їх – дванадцять.
<p>26 Дев'ятнадцятий – Маллоті, з синами його і з братами його; їх – дванадцять.
<p>27 Двадцятий – Елійяти; з синами його і з братами його; їх – дванадцять.
<p>28 Двадцять перший – Готіра, з синами його і братами його; їх – дванадцять.
<p>29 Двадцять другий – Ґіддалті, з синами його і братами його; їх – дванадцять.
<p>30 Двадцять третій – Махазіота, із синами його і з братами його; їх – дванадцять.
<p>31 Двадцять четвертий – Ромамті Езера, з синами його і братами його; їх – дванадцять.
<h4>1 Літопису 26 
<p>1 Ось розподіл брамників від корахівців: Мешелемія, син Коре, з Асафових синів. 
<p>2 Сини Мешелемії: первісток Захарія, другий Єдіаїл, третій – Зевадія, четвертий – Ятніїл,
<p>3 П'ятий – Елам, шостий – Єгоханан, сьомий- Ел'йоенай.
<p>4 Сини Овед-Едома: первісток Шемая, другий – Єгозавад, третій – Йоах, четвертий – Сахар, і п'ятий – Натанаїл,
<p>5 Шостий – Амміїл, сьомий – Іссахар, восьмий – Пеуллетай, бо благословив його Бог.
<p>6 У сина його Шемаї також народилися сини, що були старшинами у своєму роді, тому що вони були люди мужні.
<p>7 Сини Шемаї: Отні і Рефаїл, і Овед, і Елзавад; брати його, люди мужні – Елігу та Шемахія.
<p>8 Усі ці – з Оведових синів; вони і сини їхні, і брати їхні були люди розважливі і для служби придатні; їх було в Овед-Едома шістдесят два.
<p>9 А в Мешелемії синів і братів, людей здібних, було вісімнадцять.
<p>10 А в Хоси, з синів Мерарі, сини: Шімрі – старший, хоч він не був первістком, але батько його настановив його старшиною.
<p>11 Другий – Хілкійя, третій – Тевалія, четвертий – Захарія; усіх синів та братів у Хоси – тринадцять.
<p>12 Ось розподіл брамників за старшинами родин, придатних для служби разом із братами їхніми, для служіння в домі Господньому.
<p>13 І кинули вони жереба, як малий, так і великий, за своїми родинами, на кожну браму. 
<p>14 І випав жереб на схід для Шелемії. І кинули жереби для сина його Захарії, мудрого порадника, кинули жереба, і випав йому жереб на північ,
<p>15 Овед-Едому на південь, а синам його – комори.
<p>16 Для Шуппіма та для Хоси – на захід, біля брами Шаллехет, де шлях звищується, і де сторожа навпроти сторожі.
<p>17 На схід – шестеро левитів, на північ – четверо на день, на південь – четверо на день, а для комори по двоє.
<p>18 На захід біля Парбору чотири біля дороги, а дві біля самого Парбору.
<p>19 Ось розподіл брамників із синів Корахових та синів Мерариних.
<p>20 А левити, брати їхні, [доглядали] скарби дому Божого і скарбниці святині. 
<p>21 Сини Ладана, сини ґершонівців, від Ладана, старшини дому батьків, від Ладана ґершонівця: Єхіїлі. 
<p>22 Сини Єхіїлі: Зетам і Йоїл, брат його, [доглядали] скарби дому Господнього,
<p>23 Разом із нащадками Амрама, Їцхара, Хеврона і Аззіїла.
<p>24 Шевуїл, син Ґершома, сина Мойсея, – [був] головним доглядачем за скарбницями. 
<p>25 У брата його Еліезера: його син – Рехавія, і його син Ісая, і його син – Йорам, і його син – Зіхрі, і його син – Шеломіт. 
<p>26 Цей Шеломіт і брати його [були] доглядачами усіх скарбниць святині та посвячених знарядь, які присвятив цар Давид і старшини дому батьків, і тисяцькі, і сотники, і старшини війська, 
<p>27 Із завойованого та із здобичі вони присвячували для потреб Господнього дому. 
<p>28 І все, що присвятив ясновидець Самуїл, і Саул, син Кішів, і Авнер, син Нерів, і Йоав, син Церуїн, – усе [посвячене] було під рукою Шеломіта і братів його. 
<p>29 Із родоводу Їцгарових: Кенанія і сини його – були призначені для зовнішніх справ Ізраїля, як писарі і судді.
<p>30 Із родоводу Хевронового: Хашавія і брати його, мужі хоробрі, тисяча сімсот, – мали нагляд над Ізраїлем по цей бік Йордану на захід, з усілякими діяннями [служіння] Господнього і за службою царською.
<p>31 У родоводі Хевроновому Єрійя [був] старшиною хевронівців, у їхніх родоводах і в поколіннях. У сороковому році Давидового царювання вони були перелічені, і знайдені між ними люди мужні в Ґілеадському Язері. 
<p>32 І брати його, мужі хоробрі, – дві тисячі сімсот, були старшинами родин. Їх настановив цар Давид над коліном Рувимовим, і Ґадовим, і півколіном Манасіїним для всякої Божої справи та справи царської.
<h4>1 Літопису 27 
<p>1 Ось сини Ізраїлеві за числом їхнім, старшини родин, тисяцькі і сотники, і старшини, котрі служили цареві у всілякій справі за їхніми відділами, приходячи й відходячи щомісяця, упродовж усіх місяців року. У кожному відділенні було їх по двадцять чотири тисячі.
<p>2 Над першим відділом, для першого місяця, [стояв] Яшов'ам, син Завдіїлів; у його відділі було двадцять чотири тисячі;
<p>3 Він [був] із синів Переца, старший над усіма старшинами першого місяця.
<p>4 Над відділом другого місяця стояв ахохівець Додай, у його відділі був і князь Міклот, і в його відділі було двадцять чотири тисячі.
<p>5 Третій старший над військом, для третього місяця, Беная, син священика Йодая, і в його відділі було двадцять чотири тисячі. 
<p>6 Оцей Беная – [один] із тридцяти хоробрих і [старший] над ними; і в його відділі [був] Аммізавад, його син. 
<p>7 Четвертий, для четвертого місяця, був Асаїл, брат Йоавів, а по ньому син його Зевадія; і в його відділі було двадцять чотири тисячі.
<p>8 П'ятий, для п'ятого місяця, князь Шамут ізрах'янин; і в його відділі було двадцять чотири тисячі.
<p>9 Шостий, для шостого місяця, Іра, син Іккеш, текоянин; і в його відділі було двадцять чотири тисячі.
<p>10 Сьомий, для сьомого місяця, Хелец, пелонянин, з Єфремових синів; і в його відділі було двадцять чотири тисячі.
<p>11 Восьмий, для восьмого місяця, хушанин Сіббехай із родоводу Зераха; і в його відділах було двадцять чотири тисячі. 
<p>12 Дев'ятий, для дев'ятого місяця, – анатонянин Авіезер із синів Веніяминових; і в його відділі було двадцять чотири тисячі.
<p>13 Десятий, для десятого місяця, – нетофатянин Магарай із родоводу Зераха; і в його відділі було двадцять чотири тисячі.
<p>14 Одинадцятий, для одинадцятого місяця, – пір'атонянин Беная з Єфремових синів; і в його відділі було двадцять чотири тисячі.
<p>15 Дванадцятий, для дванадцятого місяця, – нетофатянин Хелдай з Отніїла, і в його відділі було двадцять чотири тисячі. 
<p>16 А над колінами Ізраїлевими, – у Ревимлян головним старшиною [був] Еліезер, син Зіхрі; у Симона – Шефатія, син Маахи.
<p>17 У Левія – Хашавія, син Кемуїла; у Аарона – Сад`ок.
<p>18 У Юди – Елігу, із братів Давидових; у Іссахара – Омрі, син Михаїлів.
<p>19 У Завулона – Їшмая, син Овадії; у Нефталима – Єрімот, син Азріїлів.
<p>20 У синів Єфремових – Осія, син Азазії, у півколіна Манасіїного – Йоїл, син Педаї.
<p>21 У півколіна Манасії в Ґілеаді – Іддо, син Захарії; у Веніямина – Яасіїл, син Авнерів.
<p>22 У Дана – Азаріїл, син Єрохамів. Оце вожді колін Ізраїлевих.
<p>23 Давид не вчинив перепису тих, котрі були від двадцяти літ і нижче; тому що Господь сказав, що Він розмножить Ізраїля, мов зорі небесні. 
<p>24 Йоав, син Церуїн, почав було перепис, але не скінчив. І був за це гнів Божий на Ізраїля; і не ввійшов той перепис до Літописів царя Давида. 
<p>25 Над скарбами царськими стояв Азмавет, Адіїлів син, а над запасами в полі, в містах і в селах, і в баштах – Єгонатан, син Уззійї.
<p>26 А над тими, що працювали в полі, займалися землеробством, – Езрі, син Келувів.
<p>27 Над виноградниками – рам'янин Шім'ї, а над запасами вина у виноградниках – Завді з Шефаму.
<p>28 Над оливками і над смоковницями в долині, що в Шефелі, – Баал-Ханан; а над запасами оливи – Йоаш.
<p>29 Над великою худобою, що випасався в Шароні, – Шітрай шаронянин; а над скотиною в долинах – Шафат, син Адлаїв. 
<p>30 Над верблюдами – Овіл ізмаїлтянин; над віслюками – меронотянин Єхдея.
<p>31 Над дрібною худобою – гаґрянин Язіз. Усі ці були старшинами над маєтком, котрий [був] у царя Давида.
<p>32 А Йонатан, Давидів дядько, [був] радником, чоловік розумний і писар. А Єхіїл, син Гахмоніїв, [був] при синах царя. 
<p>33 Ахітофель – [був] радником у царя; а Хушай арк'янин – приятелем царя. 
<p>34 А після Ахітофеля – Єгояда, син Бенаї, та Евіятар, а старший царського війська – Йоав. 
<h4>1 Літопису 28 
<p>1 І зібрав Давид у Єрусалимі всіх вождів ізраїльських, старшин колін і старшин відділів, які служили цареві, і тисяцьких, і сотників, і керуючих усім маєтком і стадами царя, і синів його з євнухами, військових старшин, і всіх хоробрих мужів.
<p>2 І звівся Давид цар на ноги свої, і сказав: Послухайте мене, брати мої і народе мій! [Було] в мене на серці спорудити дім спочину для Ковчега заповіту Господнього і на підніжжя ногам Бога нашого, і [необхідне] для будови я приготовив, 
<p>3 Але Бог сказав мені: Не будуй дім йменню Моєму, тому що ти чоловік войовничий і проливав кров. 
<p>4 А проте вибрав Господь, Бог Ізраїлів, мене із всього дому батька мого, щоб [мені] бути царем над Ізраїлем вічно, – бо Юду вибрав Він князем, а в домі Юди дім батька мого, а вже із синів батька мого мене вибрав настановити царем над усім Ізраїлем.
<p>5 Із усіх синів моїх, – тому що багато синів дав мені Господь, – Він вибрав Соломона, сина мого, сидіти на троні царства Господнього над Ізраїлем. 
<p>6 І сказав мені: Соломон, син твій, збудує дім Мені і подвір'я Мої, тому що Я вибрав його Собі за сина, і Я буду йому Батьком.
<p>7 І утверджу царство його навіки, якщо він буде пильно виконувати заповіді Мої і настановлення Мої, як донині. 
<p>8 І тепер перед очима всього Ізраїля, зібрання Господнього, і у вуха Бога нашого [кажу] : Дотримуйтеся всіх заповідей Господа, Бога вашого, щоб володіти вам цією родючою землею і залишити її після себе у спадок дітям своїм навіки;
<p>9 І ти, Соломоне, сину мій, знай Бога батька твого, і служи Йому від усього серця і від усієї душі, бо Господь випробовує всі серця і відає кожний порух думки. Якщо будеш шукати Його, то знайдеш Його; а коли залишиш Його, Він покине тебе назавжди. 
<p>10 Тож начувайся, бо Господь вибрав тебе збудувати дім для святині, – будь несхитним і чини.
<p>11 І віддав Давид Соломонові, синові своєму, креслення притвору, і домів його, і комори його, і світлиці його, і внутрішніх помешкань його, і дому для Ковчега. 
<p>12 І зразок всього, що було у нього від духа, – дворів дому Господнього і всіх помешкань довкола, скарбниць дому Божого і скарбниць знарядь освячених, 
<p>13 І для відділів священиків та левитів, і для всілякої роботи на служінні в домі Господньому, і всіх посудин для служби в домі Господньому,
<p>14 І він дав золота із [зазначенням] ваги, для всілякого знаряддя і всякої із посудин для служіння, усіх речей срібних із [зазначенням] ваги, для всілякого знаряддя, для кожного чину служіння.
<p>15 І дав золота для світильників і золотих лампад їх із зазначенням ваги кожного із світильників і лампад його, також світильників срібних, із зазначенням ваги кожного із світильників і лампад його, зважаючи на службове призначення кожного світильника.
<p>16 І золота для столів показних хлібів, для кожного [золотого] стола, і срібла для столів срібних,
<p>17 І виделок, і келехів, і кропильниць із щирого золота, і золотих тарілей із зазначенням ваги кожної тарелі, і срібних тарілей, із зазначенням ваги кожної тарелі,
<p>18 І для жертовника кадіння із литого золота із зазначенням ваги, і опорядження колісниці із золотими херувимами, що розкинули [крила] і покривають Ковчег заповіту Господнього.
<p>19 Усе це в листі від Господа, [говорив Давид], [як] Він поклав мені на розум на всю справу побудови.
<p>20 І сказав Давид синові своєму Соломонові: Будь сильний і будь відважний, і не бійся, бо Господь Бог, Бог мій, з тобою, – Він не покине тебе й не залишить тебе аж до закінчення всієї роботи на спорудженні Господнього дому.
<p>21 І ось відділи священиків і левитів, для всілякого служіння при домі Божому. І в тебе є для всякої праці ревні люди, здібні для всілякої роботи, і старшини і увесь народ [готові] на всі накази твої.
<h4>1 Літопису 29 
<p>1 І сказав цар Давид усьому зібранню: Соломон, син мій, котрого одного вибрав Бог, молодий ще і нетривкий, а справа ця велика; тому що не для чоловіка споруда ця, а для Господа Бога. 
<p>2 Я докладав усіх зусиль, щоб заготовити для дому Бога мого золото для золотих знарядь, і срібло для срібних, і мідь для мідних, залізо для залізних, і деревину для дерев'яних, каміння шогамське і [каміння] для опорядження, каміння нофеське й каміння гарне і барвисте, і всіляке коштовне і багато мармуру. 
<p>3 І ще, за моєї любови до дому Бога мого, є у мене скарби власні із золота і срібла, [і їх] я віддаю для дому Бога мого, понад те, що заготовив я для святого дому:
<p>4 Три тисячі талантів золота, золота офірського, і сім тисяч талантів очищеного срібла на покриття стін тих домів.
<p>5 Для кожної із золотих речей, і для кожної із срібних, і для всякого виробу рук художницьких. Чи не розщедриться [іще] хтось внести пожертву для Господа? 
<p>6 І почали приносити пожертви старшини родин, і старшини колін Ізраїлевих, і старшини тисяч і сотень, і старшини над маєтностями царя.
<p>7 І дали на облаштування дому Божого п'ять тисяч талантів і десять тисяч драхм золота, і срібла десять тисяч талантів, і міді вісімнадцять тисяч талантів, і заліза сто тисяч талантів.
<p>8 І в кого виявилося [коштовне] каміння, ті віддали і його до скарбниці дому Господнього, на руки Єхіїла ґершонівця.
<p>9 І радів народ за ревність їхню, тому що вони від усього серця несли пожертву Господові, а також і цар Давид вельми тішився. 
<p>10 І благословив Давид Господа перед усім зібранням, і сказав Давид: Благословенний Ти, Господе, Боже Ізраїлів, батька нашого, від віку й до віку!
<p>11 Твоя, Господе, велич, і могутність, і слава, і перемога, і препишність, і все, [що] на небі, і на землі, [Твоє] ; Твоє, Господе, царство, і Ти найвищий від усього, як Володар.
<p>12 І багатство, і слава від Тебе, і Ти володарюєш над усім, і в руці Твоїй сила і могутність; і під владою Твоєю звеличилося і зміцнилося все. 
<p>13 І нині, Боже наш, ми славословимо Тебе, і хвалимо величне ймення Твоє.
<p>14 Бо хто я і хто народ мій, що ми мали можливість так жертвувати? Але від Тебе все, і від руки Твоєї [одержане] ми віддали Тобі.
<p>15 Тому що мандрівники ми перед Тобою і захожі, як і всі батьки наші; мов тінь, дні наші на землі, і немає нічого тривкого.
<p>16 Господе, Боже наш! Уся оця безліч, котру ми приготували для побудови дому Тобі, святому йменню Твоєму, від руки Твоєї воно, і все Твоє.
<p>17 Знаю, Боже мій, що Ти випробовуєш серце і любиш щирість; я від чистого серця мого пожертвував все оце, і нині бачу, що народ Твій, який тут є, з радістю несе пожертву Тобі. 
<p>18 Господе, Боже Авраама, Ісаака і Ізраїля, батьків наших! Збережи це наповік, [оцю] прихильність думок, серця народу Твого, і наверни серце їхнє до Тебе. 
<p>19 А Соломонові, синові моєму, дай серце правдиве, щоб дотримуватися заповідей Твоїх, Одкровень Твоїх, і настановлень Твоїх, і звершити все це і збудувати палац, для котрого я зібрав підготовлене.
<p>20 І сказав Давид всьому зібранню: Благословіть Господа, Бога нашого. І благословило все зібрання Господа, Бога батьків своїх, і припало, і вклонилося до землі Господові і цареві.
<p>21 І принесли Господові пожертви, і піднесли усеспалення Господові другого після цього дня: тисячу телят і тисячу баранів, тисячу ягнят з поливним приношенням і багато пожертв од всього Ізраїля.
<p>22 І їли, і пили перед Господом того дня з великою радістю, і вдруге зацарювали Соломона, сина Давидового, і помазали перед Господом на правителя верховного, а Сад`ока на священика.
<p>23 І сів Соломон на троні Господньому як цар, замість Давида, батька свого, і був вельми ущедрений, і увесь Ізраїль підкорився йому. 
<p>24 І всі старшини і лицарі також, і всі сини царя Давида підкорилися Соломонові – цареві.
<p>25 І звеличив Господь Соломона перед очима всього Ізраїля, і подарував йому славу царства, якої не мав передніше від нього жодний цар Ізраїля. 
<p>26 І Давид, син Єссеїв, царював понад усім Ізраїлем. 
<p>27 А часу царювання його над Ізраїлем [було] сорок літ; у Хевроні царював він сім літ, і в Єрусалимі царював тридцять три [роки].
<p>28 І помер він у поважній, добрій старості, насичений життям, багатством і славою; і зацарював Соломон, син його, замість нього.
<p>29 Справи царя Давида, перші і останні, описані у записах Самуїла, ясновидця, і в записах Натана-пророка, і в записах Ґада-ясновидця.
<p>30 Так само і все царювання його, і мужність його, і події, які сталися з ним, і з Ізраїлем, і з усіма земними царствами.
Друга Книга Літопису
