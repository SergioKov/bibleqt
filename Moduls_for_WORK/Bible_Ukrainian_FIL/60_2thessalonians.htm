<h2></h2>
<h4>1</h4>
<p>1 Павло‚ i Силуан‚ i Тимофiй — Солунській церквi в Боговi Отцi нашому i Господi Iсусi Христi:
<p>2 благодать вам i мир вiд Бога Отця нашого i Господа Iсуса Христа.
<p>3 Завжди по справедливостi ми повиннi дякувати Боговi за вас, браття, тому що зростає вiра ваша i примножується любов кожного один до одного мiж усiма вами,
<p>4 так що ми самi хвалимося вами у церквах Божих, терпiнням вашим i вiрою в усiх гонiннях i скорботах, якi ви зносите
<p>5 на доказ того, що буде праведний суд Божий, щоб вам сподобитися Царства Божого, задля якого i страждаєте.
<p>6 Бо праведно перед Богом — вiдплатити скорботою тим, що кривдять вас,
<p>7 а вам, скривдженим, — вiдрадою разом iз нами в явлення з неба Господа Iсуса з ангелами сили Його,
<p>8 Який у полум’яному вогнi здiйснює помсту тим, якi не пiзнали Бога i не пiдкоряються благовiстуванню Господа нашого Iсуса Христа,
<p>9 якi приймуть кару, вiчну погибель, вiд лиця Господнього i вiд слави могутности Його,
<p>10 коли Вiн прийде прославитись у святих Своїх i з’явиться дивним в день той у всiх, хто увiрував, бо ви повірили нашому свідченню.
<p>11 За це i молимося завжди за вас, щоб Бог наш сподобив вас бути гiдними покликання i здiйснив усяке благоволiння благости i дiло вiри в силi,
<p>12 щоб прославилось iм’я Господа нашого Iсуса Христа у вас i ви в Hьому з благодатi Бога нашого i Господа Iсуса Христа.
<h4>2</h4>
<p>1 Благаємо ж вас, браття, щодо пришестя Господа нашого Ісуса Христа і нашого зiбрання до Hього,
<p>2 не спiшити вагатися розумом i не тривожитися нi вiд духу, нi вiд слова, нi вiд послання, нiби нами надiсланого, неначе вже настає день Христів.
<p>3 Hехай нiхто не спокусить вас нiяк: бо день той не <i>прийде,</i> поки не прийде ранiш вiдступлення i не вiдкриється чоловiк грiха, син погибелi,
<p>4 який противиться i звеличується над усiм, що зветься Богом‚ або святинею, так що в храмi Божому сяде вiн, як Бог, і за Бога себе видаватиме.
<p>5 Хiба не пам’ятаєте, як я, ще перебуваючи у вас, говорив вам це?
<p>6 I тепер ви знаєте, що утримує його від того‚ щоб з’явитися в свiй час.
<p>7 Бо таємниця беззаконня вже дiє, тiльки не здiйсниться доти, доки не буде вилучений iз середовища той, що утримує тепер.
<p>8 I тодi вiдкриється беззаконник, якого Господь Iсус уб’є духом уст Своїх i знищить явленням пришестя Свого.
<p>9 Його ж пришестя, за дiєю сатани, буде з усякою силою i знаменням та чудесами неправдивими,
<p>10 i з усякою оманою неправди тих, якi гинуть за те, що вони не прийняли любови iстини для свого спасiння.
<p>11 I за це пошле їм Бог дiю омани, так що вони вiритимуть неправдi,
<p>12 i вiдтак будуть засудженi всi, що не увiрували iстинi, а полюбили неправду.
<p>13 Ми ж повиннi завжди дякувати Боговi за вас, улюбленi Господом браття, що Бог вiд початку, через освячення Духа i вiру в iстину, обрав вас на спасiння,
<p>14 до якого ви i покликанi благовiстуванням нашим для досягнення слави Господа нашого Iсуса Христа.
<p>15 Отже, браття, стiйте i тримайтеся передань, яких ви навчилися чи то словом, чи то посланням нашим.
<p>16 Сам же Господь наш Iсус Христос i Бог i Отець наш, Який полюбив нас i дав утiшення вiчне i добру надiю в благодатi,
<p>17 нехай утiшить вашi серця i нехай утвердить вас у всякому словi й доброму дiлi.
<h4>3</h4>
<p>1 Отже, молiться за нас, браття, щоб слово Господнє ширилося й славилось, як i у вас,
<p>2 i щоб нам визволитися вiд непорядних та лукавих людей, бо не в усiх є вiра.
<p>3 Але вiрний Господь, Який укрiпить вас i збереже вiд лукавого.
<p>4 Уповаємо ж на Господа щодо вас, що ви робите i будете робити те, що ми повелiваємо вам.
<p>5 Господь же нехай направить серця вашi на любов Божу i на терпiння Христове.
<p>6 Заповiдаємо ж вам, браття, iм’ям Господа нашого Iсуса Христа, вiддалятися вiд усякого брата, який поводиться безчинно, а не за переданням, яке прийняли вiд нас,
<p>7 бо ви самi знаєте, як належить вам наслiдувати нас, бо ми у вас не безчинствували,
<p>8 нi в кого не їли хлiба дарма, але були в трудi i подвизi вночi i вдень, щоб не обтяжити кого з вас, —
<p>9 не те щоб ми не мали влади, але щоб себе самих дати вам на зразок, щоб ви наслiдували нас.
<p>10 Бо коли ми були у вас, то заповiдали вам таке: якщо хто не хоче трудитися, то нехай i не їсть.
<p>11 Та чуємо, що деякi у вас поводять себе безчинно, нiчого не роблять, тiльки метушаться.
<p>12 Таких наставляємо i переконуємо Господом нашим Iсусом Христом, щоб вони, безмовно працюючи, їли свiй хлiб.
<p>13 Ви ж, браття, не сумуйте, роблячи добро.
<p>14 Коли ж хто не послухає слова нашого в цьому посланнi, того майте на увазi i не знайтеся з ним, щоб присоромити його.
<p>15 Тiльки не майте його за ворога, а наставляйте на розум, як брата.
<p>16 Сам же Господь миру нехай дасть вам мир завжди в усьому. Господь з усiма вами!
<p>17 Вiтання моєю рукою, Павловою, що є ознакою у кожному посланнi; пишу я так:
<p>18 благодать Господа нашого Iсуса Христа з усiма вами. Амiнь.
