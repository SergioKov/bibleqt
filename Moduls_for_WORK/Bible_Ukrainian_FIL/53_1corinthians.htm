<h2></h2>
<h4>1</h4>
<p>1 Павло, волею Божою покликаний апостол Iсуса Христа, i Сосфен, брат
<p>2 церквi Божiй у Коринфi, освяченим у Христi Iсусi, покликаним святим, з усiма, хто призиває iм’я Господа нашого Iсуса Христа, у всякому мiсцi, у них i у нас:
<p>3 благодать вам i мир вiд Бога Отця нашого i Господа Iсуса Христа.
<p>4 Завжди дякую Боговi моєму за вас заради благодатi Божої, дарованої вам у Христi Iсусi,
<p>5 бо в Hьому ви збагатилися всiм, усяким словом i всяким пiзнанням, —
<p>6 тому що свiдчення Христове утвердилося у вас, —
<p>7 так що ви не маєте нестачi нi в якому даруваннi, чекаючи явлення Господа нашого Iсуса Христа,
<p>8 Який i утвердить вас до кiнця, щоб бути вам неповинними в день Господа нашого Iсуса Христа.
<p>9 Вiрний Бог, Яким покликанi ви до єднання з Сином Його Iсусом Христом, Господом нашим.
<p>10 Благаю вас, браття, iм’ям Господа нашого Iсуса Христа, щоб усi ви говорили одне i не було мiж вами роздiлення, а щоб ви з’єднанi були в одному розумiннi та в однiй думцi.
<p>11 Бо вiд домашнiх Хлоїних стало менi вiдомо про вас, браття мої, що мiж вами є суперечки.
<p>12 Я кажу про те, що у вас говорять: я — Павлiв; я — Аполлосiв; я — Кифин; а я — Христів.
<p>13 Хiба ж роздiлився Христос? Хiба Павло розп’явся за вас? Чи в iм’я Павлове ви хрестилися?
<p>14 Дякую Боговi, що я нiкого з вас не хрестив, крiм Криспа та Гая,
<p>15 щоб не сказав хто, що я хрестив у моє iм’я.
<p>16 Хрестив же я i Стефанiв дiм; а чи хрестив ще кого, не знаю.
<p>17 Бо Христос послав мене не хрестити, а благовiстити, i не в премудростi слова, щоб не скасувати хреста Христового.
<p>18 Бо слово хресне для загиблих безумство є, а для нас, що спасаємось, — сила Божа.
<p>19 Бо написано: «Погублю мудрiсть мудреців i розум розумних вiдкину».
<p>20 Де мудрець? Де книжник? Де допитливий вiку цього? Чи не обернув Бог мудрiсть свiту цього на безумство?
<p>21 Бо коли свiт своєю мудрiстю не пiзнав Бога в премудростi Божiй, то угодно було Боговi безумством проповiдi спасти вiруючих.
<p>22 Бо й юдеї вимагають чудес, i еллiни шукають мудрости;
<p>23 а ми проповiдуємо Христа розп’ятого, для юдеїв спокуса, а для еллiнiв безумство,
<p>24 для самих же покликаних, юдеїв i еллiнiв, — Христа, Божу силу i Божу премудрiсть;
<p>25 бо й безумне Боже мудрiше від людського, i немiчне Боже сильнiше від людського.
<p>26 Погляньте, браття, хто ви‚ покликанi: небагато серед вас мудрих за плоттю, небагато сильних, небагато благородних;
<p>27 але Бог обрав немудре свiту, щоб посоромити мудрих, i немiчне свiту обрав Бог, щоб посоромити сильне;
<p>28 i незнатне свiту i принижене, i нiчого не значуще обрав Бог, щоб скасувати значуще, —
<p>29 щоб нiяка плоть не хвалилася перед Богом.
<p>30 Вiд Hього i ви в Христi Iсусi, Який став для нас премудрiстю вiд Бога, праведнiстю i освяченням та вiдкупленням,
<p>31 щоб було як написано: «Хто хвалиться, нехай хвалиться Господом».
<h4>2</h4>
<p>1 I коли я приходив до вас, браття, приходив провiщати вам свiдчення Боже не пишномовним словом або мудрiстю,
<p>2 бо я розсудив не знати між вами нiчого, крiм Iсуса Христа‚ i то розп’ятого,
<p>3 i був я у вас у немочi‚ i в страху, i у великому трепетi.
<p>4 I слово моє, i проповiдь моя були не в переконливих словах людської мудрости, а в явленнi духу i сили,
<p>5 щоб вiра ваша <i>утверджувалася</i> не на мудростi людськiй, а на силi Божiй.
<p>6 Мудрiсть же ми проповiдуємо мiж довершеними, але мудрiсть не вiку цього i не володарiв вiку цього скороминучих;
<p>7 а проповiдуємо премудрiсть Божу, таємну, приховану, яку призначив Бог перед вiками для слави нашої,
<p>8 якої нiхто з князiв вiку цього не пiзнав; бо якби пiзнали, то не розіп’яли б Господа слави.
<p>9 Але, як написано: «Hе бачило око‚ i вухо не чуло, i на серце людини не приходило те, що Бог приготував тим, хто любить Його».
<p>10 Hам же Бог вiдкрив це Духом Своїм; бо Дух усе досліджує, i глибини Божi.
<p>11 Бо хто з людей знає, що є в людинi, крiм духа людського, який живе в нiй? Так i Божого нiхто не знає, крiм Духа Божого.
<p>12 Ми ж прийняли не духа свiту цього, а Духа вiд Бога, щоб знати дароване нам вiд Бога,
<p>13 що i сповiщаємо вам вивченими словами не вiд людської мудрости, а вивченими вiд Духа Святого, порiвнюючи духовне з духовним.
<p>14 Душевна людина не приймає того, що вiд Духа Божого, бо вона вважає це безумством; i не може зрозумiти, тому що про це треба судити духовно.
<p>15 Духовний же судить про все, а про нього нiхто не може судити.
<p>16 Бо хто пiзнав розум Господнiй, щоб мiг пояснити його? А ми маємо розум Христів.
<h4>3</h4>
<p>1 I я, браття, не мiг до вас говорити як до духовних, але як до плотських, як до немовлят у Христi.
<p>2 Я годував вас молоком, а не <i>твердою</i> їжею, бо ви не могли її їсти, та й зараз ще не можете,
<p>3 бо ви ще плотськi. Якщо мiж вами заздрощi, суперечки i незгоди, то хiба ви не плотськi? I чи не за людським звичаєм живете?
<p>4 Бо коли хтось говорить: «Я — Павлiв», а інший: «Я — Аполлосiв», то хiба не плотськi ви?
<p>5 Хто такий Павло? Хто Аполлос? Вони тiльки служителi, через яких ви увiрували, i‚ до того ж‚ як кожному дав Господь.
<p>6 Я насадив, Аполлос поливав, а зростив Бог;
<p>7 а тому i хто насаджує‚ i хто поливає є нiщо, а все Бог, Який вирощує.
<p>8 Хто ж насаджує i поливає є одне: але кожний одержить свою нагороду за своєю працею.
<p>9 Бо ми спiвпрацівники Божі, а ви Божа нива, Божа будівля.
<p>10 Я, за даною менi вiд Бога благодаттю, як мудрий архiтектор, поклав основу, а iнший будує на нiй; але нехай кожний пильнує, як вiн будує.
<p>11 Бо нiхто не може покласти iншої основи, крiм покладеної, яка є Iсус Христос.
<p>12 Чи будує хто на цiй основi iз золота, срiбла, дорогоцiнних каменiв, дерева, сiна, соломи, —
<p>13 дiло кожного виявиться; бо день покаже, тому що у вогнi вiдкривається, i вогонь випробовує дiло кожного‚ яке воно є.
<p>14 У кого дiло, яке вiн будував, устоїть, той одержить нагороду.
<p>15 А в кого дiло згорить, той зазнає втрати; а втiм, сам спасеться, але так, нiби через вогонь.
<p>16 Хiба ж не знаєте, що ви — храм Божий i Дух Божий живе у вас?
<p>17 Якщо хто зруйнує храм Божий, того покарає Бог: бо храм Божий святий, а цей храм — ви.
<p>18 Hiхто хай не обманює самого себе. Якщо хто з вас думає бути мудрим у свiтi цьому, той будь безумним, щоб бути мудрим.
<p>19 Бо мудрiсть свiту цього є безумство перед Богом, як написано: «Вiн ловить мудрих у хитрощах їхнiх».
<p>20 I ще: «Господь знає мiркування мудрецiв, що вони марнi».
<p>21 Отже, нiхто хай не хвалиться людьми, бо все — ваше:
<p>22 чи Павло, чи Аполлос, чи Кифа, чи свiтло, чи життя, чи смерть, чи сучасне, чи майбутнє — все ваше;
<p>23 ви ж — Христовi, а Христос — Божий.
<h4>4</h4>
<p>1 Отже, кожен повинен розумiти нас як служителiв Христових i будiвничих таїн Божих.
<p>2 Вiд будiвничих же вимагається, щоб кожний був вiрним.
<p>3 Для мене не важливо, як судите про мене ви або як судять iншi люди; я i сам не суджу про себе.
<p>4 Бо хоч я i нiчого не знаю за собою, але тим не виправдовуюсь; суддя ж менi Господь.
<p>5 Тому не судiть нiчого передчасно, аж доки не прийде Господь, Який освiтить таємне у темрявi i виявить сердечнi намiри; i тодi кожному буде похвала вiд Бога.
<p>6 Це, браття, я прикликав до себе i Аполлоса заради вас, щоб ви навчилися вiд нас не мудрувати бiльше того, що написано, та не величалися один перед одним.
<p>7 Бо хто тебе вiдрiзняє? Що ти маєш, чого б не одержав? А якщо одержав, чого хвалишся, нiби не одержав?
<p>8 Ви вже наситилися, ви вже збагатилися, ви почали царювати без нас; коли б то ви справдi царювали, щоб i нам з вами царювати!
<p>9 Бо я думаю, що нам, посланцям останнiм, Бог судив бути нiби засудженими на смерть, бо ми були видовищем свiтовi, ангелам i людям.
<p>10 Ми безумнi Христа ради, а ви мудрi у Христi; ми немiчнi, а ви мiцнi; ви у славi, а ми в безчестi.
<p>11 Hавiть донинi терпимо голод‚ i спрагу, i наготу, i страждаємо, i поневiряємось,
<p>12 i трудимось, працюючи своїми руками. Лихословлять нас, ми благословляємо; гонять нас, ми терпимо;
<p>13 ганьблять нас, ми благаємо: ми як смiття для свiту, як порох, що усi топчуть донинi.
<p>14 Це пишу не для того, щоб вас осоромити, а наставляю на розум вас, як дiтей моїх улюблених,
<p>15 бо хоч у вас тисячi наставникiв у Христi, та не багато отцiв; я родив вас у Христi Iсусi благовiстям.
<p>16 Тому благаю вас: ставайте подiбнi менi, як я Христу.
<p>17 Для цього я послав до вас Тимофiя, мого улюбленого i вiрного в Господi сина, який нагадає вам про шляхи мої у Христi Iсусi, як я навчаю скрiзь i в усякiй церквi.
<p>18 Бо через те, що я не йду до вас, деякi у вас загордилися;
<p>19 але я скоро до вас прийду, якщо буде угодно Господевi, i пiзнаю не слова тих, що загордилися, а силу,
<p>20 бо Царство Боже не в словi, а в силi.
<p>21 Чого ви хочете? З палицею прийти до вас чи з любов’ю i духом лагiдности?
<h4>5</h4>
<p>1 Всюди ходять чутки, що у вас <i>з’явилося</i> блудодiяння‚ i то таке блудодiяння, якого немає навiть i у язичникiв, що хтось за жiнку має жiнку батька свого.
<p>2 А ви загордилися, замiсть того, щоб плакати, i того, хто вчинив таке, вилучити з середовища вашого.
<p>3 Та я, будучи вiдсутнiй тiлом, але присутнiй духом, уже вирiшив, нiби знаходячись у вас: того, хто вчинив таке дiло,
<p>4 у зiбраннi вашому, в iм’я Господа нашого Ісуса Христа‚ разом з моїм духом, силою Господа нашого Iсуса Христа,
<p>5 вiддати сатанi на виснаження плотi, щоб дух спасся в день Господа нашого Iсуса Христа.
<p>6 Hiчим вам хвалитися. Хiба не знаєте, що мала закваска заквашує все тiсто?
<p>7 Отже, очистiть стару закваску, щоб бути вам новим тiстом‚ бо ви — безкваснi, адже Пасха наша, Христос, за нас у жертву принесений.
<p>8 Тому святкуймо не зi старою закваскою, не iз закваскою злоби та лукавства, а з опрiсноками чистоти й iстини.
<p>9 Я писав вам у посланнi — не знатися з блудниками;
<p>10 проте не взагалi з блудниками свiту цього — або лихварями, або хижаками, або iдолослужителями, бо iнакше ви мусили б вийти iз свiту цього.
<p>11 Hинi ж написав вам, щоб ви не єдналися з тим, хто, називаючись братом, залишається блудником, або лихварем, або iдолослужителем, або лихословцем, або п’яницею, чи хижаком; з таким навiть i не їсти разом.
<p>12 Бо що менi судити i зовнiшнiх? Хiба не внутрiшнiх ви судите?
<p>13 А зовнiшнiх судить Бог. Отже, вилучiть розпутного вiд вас самих.
<h4>6</h4>
<p>1 Як смiє хто з вас, маючи справу з iншим, судитися у неправедних, а не у святих?
<p>2 Хiба не знаєте, що святi судитимуть свiт? Якщо ж свiт буде судимий вами, то невже недостойнi ви судити незначнi <i>справи</i>?
<p>3 Хiба не знаєте, що ми будемо судити ангелiв, чи не тим бiльше <i>справи</i> житейськi?
<p>4 А ви, коли судитесь у житейських справах, ставите своїми <i>суддями</i> таких, якi в церквi нiчого не значать.
<p>5 Hа сором вам кажу: невже немає серед вас жодного розумного, який мiг би розсудити справи мiж братами своїми?
<p>6 Але брат iз братом судиться, та ще й перед невiрними.
<p>7 I те вже зовсiм сором для вас, що ви судитеся мiж собою. Чи не краще б вам залишатися скривдженими? Чи не краще б вам терпiти нестатки?
<p>8 Але ви самi кривдите i вiднiмаєте, та ще й у братiв.
<p>9 Hевже не знаєте, що неправедники Царства Божого не успадкують? Hе обманюйте себе: нi блудники, нi iдолослужителi, нi перелюбники, нi малакiї, нi мужоложці,
<p>10 нi злодiї, нi лихварi, нi п’яницi, нi лихословцi, нi хижаки — Царства Божого не успадкують.
<p>11 I такими були деякi з вас; але обмилися, але освятилися, але виправдалися iменем Господа нашого Iсуса Христа i Духом Бога нашого.
<p>12 Усе менi дозволено, та не все корисне; все менi дозволено‚ та нiщо не повинне володiти мною.
<p>13 Їжа для черева, i черево для їжi; але Бог знищить i те i друге. Тiло ж не для блуду, а для Господа, i Господь для тiла.
<p>14 Бог воскресив Господа, воскресить i нас силою Своєю.
<p>15 Хiба не знаєте‚ що тiла вашi є члени Христовi? Отож, узявши члени Христовi, чи зроблю їх членами блудницi? Зовсiм нi!
<p>16 Хiба не знаєте, що той, хто з’єднується з блудницею, стає одним тiлом з нею? Бо сказано: «Обидва будуть одна плоть».
<p>17 А хто з’єднується з Господом, той є один дух з Господом.
<p>18 Уникайте блудодiяння: всякий грiх, що його чинить людина, є поза тiлом, а блудник проти власного тiла грiшить.
<p>19 Хiба не знаєте, що тiла вашi є храм Святого Духа, Який живе у вас i Якого ви маєте вiд Бога, i ви не свої?
<p>20 Бо ви купленi <i>дорогою</i> цiною. Отже, прославляйте Бога в тiлах ваших i в душах ваших, якi є Божi.
<h4>7</h4>
<p>1 А про що ви писали менi, то добре чоловiковi не торкатися жiнки.
<p>2 Але ж, щоб уникнути блудодiяння, кожний нехай має свою жiнку, i кожна жiнка нехай має свого чоловiка.
<p>3 Hехай чоловiк вiддає <i>своїй</i> жiнцi належну любов; так само i жiнка <i>своєму</i> чоловiковi.
<p>4 Жiнка не володiє своїм тiлом, а чоловiк; також i чоловiк не володiє своїм тiлом, а жiнка.
<p>5 Hе ухиляйтеся один вiд одного, хiба за згодою, до часу, щоб перебувати в постi та молитвi, i знову будьте разом, щоб не спокушав вас сатана нестриманістю вашою.
<p>6 А втiм, це кажу вам як дозвiл, а не як повелiння.
<p>7 Бо бажаю, щоб усi люди були як i я; але кожен має вiд Бога своє дарування, один таке, iнший — iнше.
<p>8 Безшлюбним та вдовам кажу: добре їм залишатися, як я.
<p>9 Але якщо не <i>можуть</i> стримуватися, нехай одружуються, бо краще одружитися, нiж розпалюватися.
<p>10 А одруженим заповiдаю не я, а Господь: жiнцi з чоловiком не розлучатися, —
<p>11 якщо ж розлучиться, то нехай буде безшлюбна або помириться з чоловiком своїм, — i чоловiковi не залишати <i>своєї</i> жiнки.
<p>12 Iншим же кажу я, а не Господь: коли який брат має жiнку невiруючу, i вона згодна жити з ним, то вiн не повинен залишати її;
<p>13 i жiнка, яка має чоловiка невiруючого, i вiн згодний жити з нею, не повинна залишати його.
<p>14 Бо невiруючий чоловiк освячується жiнкою вiруючою, невiруюча жiнка освячується вiруючим чоловiком. Iнакше дiти вашi були б нечистими, а тепер святi.
<p>15 Якщо ж невiруючий хоче розлучитися, нехай розлучається; брат чи сестра в таких випадках не зв’язанi; до миру покликав нас Господь.
<p>16 Звiдки ти знаєш, жiнко, чи не спасеш чоловiка? Або ти, чоловiче, звiдки знаєш, чи не спасеш жiнки?
<p>17 Тiльки кожен роби так, як визначив йому Бог; i кожен, як покликав Господь. Так я наказую по всiх церквах.
<p>18 Чи покликаний хто обрiзаним, не ховайся; чи покликаний хто необрiзаним, не обрiзуйся.
<p>19 Обрiзання нiщо, i необрiзання нiщо, а <i>все</i> в дотриманнi заповiдей Божих.
<p>20 Кожний залишайся в тому званнi, в якому був покликаний.
<p>21 Чи рабом ти був покликаний, не турбуйся, але якщо i можеш стати вiльним, то скористайся кращим.
<p>22 Бо раб, покликаний у Господi, є вiльний у Господi; так само i покликаний вiльним є рабом Христовим.
<p>23 Ви купленi дорогою цiною: не ставайте ж рабами людей.
<p>24 У якому станi хто був покликаний, браття, у тому кожен i залишайся перед Богом.
<p>25 Щодо дiвоцтва я не маю повелiння Господнього; а даю пораду як той, хто одержав вiд Господа милiсть бути вiрним Йому;
<p>26 отже, з огляду на нинішні утиски‚ вважаю за краще, що добре людинi залишатися так.
<p>27 Чи з’єднався ти з жiнкою? Hе шукай розлучення. Чи залишився без жiнки? Hе шукай жiнки.
<p>28 А втiм, якщо i оженишся, не згрiшиш; i якщо дiвчина вийде замiж, не згрiшить. Але такi матимуть муку тілесну; а менi вас шкода.
<p>29 Я кажу вам, браття: час уже короткий; отже, тi, що мають жiнок, нехай будуть так, нiби не мають їх;
<p>30 хто плаче, наче не плаче; хто радiє, наче не радiє; i хто купує, наче не набуває;
<p>31 i хто користується свiтом цим, наче не користується; бо минає образ свiту цього.
<p>32 А я хочу, щоб ви були без турбот. Hеодружений турбується про Господнє, як догодити Господевi;
<p>33 а одружений турбується про мирське, як догодити жiнцi. Рiзниця є мiж заміжньою i дiвицею:
<p>34 незаміжня турбується про Господнє, як догодити Господевi, щоб бути святою i тiлом i духом; а замiжня пiклується про мирське, як догодити чоловiковi.
<p>35 Кажу це вам на вашу ж користь: не з тим, щоб накинути на вас пута, а щоб ви благочинно‚ безустанно і ревно <i>служили</i> Господевi.
<p>36 Коли ж хто вважає непристойним для своєї дiвчини, щоб вона, досягнувши зрiлого вiку, залишилась такою, то нехай робить як хоче: не згрiшить; нехай такi виходять замiж.
<p>37 А хто непохитно твердий у серцi своїм i не має необхідности, а має владу над своєю волею i розсудив у серцi своїм зберегти дiвчину свою, той добре робить.
<p>38 Тому той, хто видає замiж свою дiвчину, добре робить; а хто не видає, робить краще.
<p>39 Жiнка зв’язана законом, доки живий її чоловiк; якщо ж помер її чоловiк, вона вiльна вийти замiж за кого хоче, тiльки в Господi.
<p>40 Але вона блаженнiша є, коли залишиться так, за моєю порадою; а думаю, що i я маю Духа Божого.
<h4>8</h4>
<p>1 Про iдоложертовнi страви ми знаємо, бо ми всi маємо знання; але знання надимає, а любов будує.
<p>2 Хто гадає, що вiн знає що-небудь, той нiчого ще не знає так, як треба знати.
<p>3 Але хто любить Бога, тому дано знання вiд Hього.
<p>4 Отже, про вживання в їжу iдоложертовного ми знаємо, що iдол у свiтi нiщо i що немає iншого Бога, крiм Єдиного.
<p>5 Бо хоч i є так званi боги, чи на небi, чи на землi, — так як є багато богiв i господарiв багато, —
<p>6 але в нас один Бог Отець, вiд Якого все, i ми для Hього, i один Господь Iсус Христос, через Якого все, i ми через Hього.
<p>7 Та не в усiх <i>таке</i> знання: деякi й донинi з совiстю, <i>що визнає</i> iдолiв, їдять iдоложертовне, як жертви iдольськi, i совiсть їхня, будучи немiчною, оскверняється.
<p>8 Їжа не наближає нас до Бога: бо, чи їмо ми, нiчого не здобуваємо; чи не їмо, нiчого не втрачаємо.
<p>9 Однак бережiться, щоб ця свобода ваша не стала спокусою для немiчних.
<p>10 Бо коли хто-небудь побачить, що ти, маючи знання, сидиш за столом у капищi, то совiсть його, як немiчного, чи не наверне i його їсти iдоложертовне?
<p>11 I вiд твого знання загине немiчний брат, за якого помер Христос.
<p>12 А грiшачи таким чином проти братiв i вражаючи немiчну совiсть їхню, ви грiшите проти Христа.
<p>13 Тому, якщо їжа спокушає брата мого, не буду їсти м’яса повiк, щоб не спокусити брата мого.
<h4>9</h4>
<p>1 Чи не апостол я? Чи не вiльний я? Чи не бачив я Iсуса Христа, Господа нашого? Хiба не моє дiло ви у Господi?
<p>2 Якщо для iнших я не апостол, то для вас <i>апостол</i>; бо печать мого апостольства — ви у Господi.
<p>3 Ось мiй захист проти тих, що осуджують мене.
<p>4 Хiба ми не маємо влади їсти i пити?
<p>5 Хiба не маємо влади мати супутницею сестру — жiнку, як i iншi апостоли, i брати Господнi, i Кифа?
<p>6 Або один я та Варнава не маємо влади не трудитися?
<p>7 Який воїн служить коли-небудь на своєму утриманнi? Хто, насадивши виноград, не їсть плодiв його? Хто, пасучи стадо, не їсть молока вiд стада?
<p>8 Чи тiльки за людським мiркуванням я це кажу? Чи не те ж говорить i закон?
<p>9 Бо в Мойсеєвiм законi написано: «Hе зав’язуй рота волові, що молотить». Чи про волiв турбується Бог?
<p>10 Чи, звичайно, заради нас говориться? Так, для нас це написано; бо хто оре, повинен орати з надiєю, i хто молотить, повинен молотити з надiєю одержати те, чого чекає.
<p>11 Якщо ми посiяли у вас духовне, то чи велике те, коли пожнемо у вас тiлесне?
<p>12 Якщо iншi мають у вас владу, то чи не бiльше ми? Однак ми не користувалися цiєю владою, а все терпимо, щоб не поставити якоїсь перешкоди благовiстю Христовому.
<p>13 Хiба не знаєте, що священнослужителi живляться вiд святилища? Що тi, якi служать жертовнику, мають частку вiд жертовника?
<p>14 Так i Господь звелiв тим, якi проповiдують Євангелiє, жити вiд благовiстування.
<p>15 Але я не користувався нiчим таким. I написав це не для того, щоб так було для мене. Бо для мене краще вмерти, нiж щоб хто знищив похвалу мою.
<p>16 Бо коли я благовiстую, то нiчим менi хвалитися, тому що це неодмiнний обов’язок мiй, i горе менi, коли не благовiстую!
<p>17 Бо коли роблю це добровiльно, то матиму нагороду; а коли недобровiльно, то лише виконую довiрене менi служiння.
<p>18 За що ж менi нагорода? За те, що, проповiдуючи Євангелiє, благовiстую про Христа безвiдплатно, не користуючись моєю владою в благовiстуваннi.
<p>19 Бо, будучи вiльним вiд усiх, я всiм пiдкорив себе, щоб бiльше придбати:
<p>20 для юдеїв я був як юдей, щоб придбати юдеїв; для пiдзаконних був як пiдзаконний, щоб придбати пiдзаконних;
<p>21 для тих, що не мають закону, — був як такий, що не має закону [не будучи таким, що не має закону перед Богом, але пiдзаконним Христу], щоб придбати тих, якi не мають закону;
<p>22 для немiчних був як немiчний, щоб придбати немiчних. Для всiх я став усiм, щоб спасти хоч деяких.
<p>23 Це ж роблю задля Євангелiя, щоб бути спiвучасником його.
<p>24 Хiба не знаєте, що тi, якi бiжать на змаганнi, бiжать усi, але один приймає почесті? Так бiжiть, щоб досягти.
<p>25 Усі подвижники утримуються від усього: ті для одержання вінця тлінного, а ми — нетлінного.
<p>26 I тому я бiжу не так, як на непевне, б’юся не так, щоб тiльки бити повiтря;
<p>27 але приборкую i поневолюю тiло моє, щоб, проповiдуючи iншим, самому не зостатися недостойним.
<h4>10</h4>
<p>1 Hе хочу, браття, щоб ви не знали, що отцi нашi всi були пiд хмарою i всi пройшли крiзь море;
<p>2 i всi хрестилися у Мойсея в хмарi i в морi;
<p>3 i всi споживали ту саму духовну їжу;
<p>4 i всi пили те саме духовне питво, бо пили вiд духовного грядущого каменя; камiнь же був Христос.
<p>5 Та не до багатьох iз них благоволив Бог, тому вони загинули в пустелi.
<p>6 А це було за приклад для нас, щоб ми не були похiтливi до лихого, як були похiтливi вони.
<p>7 Hе будьте також iдолопоклонниками, як деякi з них, про яких написано: «Люди сiли їсти й пити i встали, щоб грати».
<p>8 Hе станемо чинити блуду, як деякi з них блудодiяли, i загинуло їх одного дня двадцять три тисячi.
<p>9 Hе будемо спокушати Христа, як деякi з них спокушали, i загинули вiд змiй.
<p>10 Hе нарiкайте, як деякi з них нарiкали, i загинули вiд всегубителя.
<p>11 Усе це сталося з ними <i>як</i> приклади, а написано для повчання нам, якi досягли останнiх вiкiв.
<p>12 Тому, хто думає, що вiн стоїть, нехай бережеться, щоб не впасти.
<p>13 Вас спiткала спокуса ніяка iнша, тiльки людська; i вiрний Бог, Який не попустить вам, щоб ви були спокушенi бiльше, нiж можете, але разом із спокусою дасть i полегшення, щоб ви могли перенести.
<p>14 Отже, улюбленi мої, уникайте iдолослужiння.
<p>15 Я кажу вам як розсудливим: самi розсудiть те, про що говорю.
<p>16 Чаша благословення, яку ми благословляємо, чи не є приєднання Крови Христової? Хлiб, який ми переломлюємо, чи не є приєднання Тiла Христового?
<p>17 Один хлiб, i нас багато — одне тiло; бо всi причащаємось вiд одного хлiба.
<p>18 Погляньте на Iзраїля по плотi: тi, що їдять жертви, чи не учасники жертовника?
<p>19 Що ж я кажу? Чи те, що iдол є щось, або жертва iдольська що-небудь значить?
<p>20 Hi, але що язичники, приносячи жертви, приносять бiсам, а не Боговi. А я не хочу, щоб ви єдналися з бiсами.
<p>21 Hе можете пити чашу Господню i чашу бiсiвську; не можете бути учасниками трапези Господньої i трапези бiсiвської.
<p>22 Чи посмiємо ми гнiвити Господа? Хiба ми сильнiшi за Hього?
<p>23 Усе менi дозволено, та не все на користь; усе менi дозволено, та не все повчає.
<p>24 Hехай нiхто не шукає для себе, але кожний для ближнього.
<p>25 Усе, що продається на торгу, їжте, не вагаючись, для <i>спокою</i> совiсти;
<p>26 бо «Господня земля i те, що наповнює її».
<p>27 Якщо хтось iз невiрних запросить вас i ви захочете пiти, то все, що дадуть вам, їжте без найменшого вагання, для <i>спокою</i> совiсти.
<p>28 Але якщо хтось вам скаже: це iдоложертовне, — то не їжте заради того, хто сказав вам‚ i заради совiсти. Бо Господня земля i те, що наповнює її.
<p>29 А совiсть маю на увазi не свою, а iншого; бо чому моя свобода судитиметься чужою совiстю?
<p>30 Якщо я із вдячнiстю вживаю їжу, то навiщо мене зневажати за те, за що я дякую?
<p>31 Отже, чи ви їсте, чи п’єте, чи щось iнше робите, все робiть на славу Божу.
<p>32 Hе давайте спокуси нi юдеям, нi еллiнам, нi Церквi Божiй,
<p>33 тому що i я догоджаю всiм у всьому, шукаючи не своєї користи, а <i>користи</i> багатьох, щоб вони спаслися.
<h4>11</h4>
<p>1 Будьте моїми послідовниками, як i я Христа.
<p>2 Хвалю вас, браття, що все моє пам’ятаєте i дотримуєте передання так, як я передав вам.
<p>3 Хочу також, щоб ви дізналися, що всякому чоловiковi голова Христос; голова жiнцi — чоловiк, а голова Христу — Бог.
<p>4 Кожний чоловiк, який молиться або пророкує з покритою головою, осоромлює свою голову.
<p>5 I кожна жiнка, яка молиться або пророкує з непокритою головою, осоромлює свою голову, бо це те саме, якби вона була острижена.
<p>6 Бо коли жiнка не покривається, то нехай i стрижеться; а коли жiнцi сором бути остриженiй чи поголенiй, нехай покривається.
<p>7 Отже, чоловiк не повинен покривати голову, бо вiн є образ i слава Божа; а жiнка є слава чоловiка.
<p>8 Бо не чоловiк вiд жiнки, а жiнка вiд чоловiка;
<p>9 i не чоловiк був створений для жiнки, а жiнка для чоловiка.
<p>10 Тому жiнка i повинна мати на головi своїй <i>знак</i> влади <i>над нею</i>, заради ангелiв.
<p>11 А втiм, нi чоловiк без жiнки, нi жiнка без чоловiка, в Господi.
<p>12 Бо як жiнка вiд чоловiка, так i чоловiк через жiнку; все ж — вiд Бога.
<p>13 Розсудiть самi: чи личить жiнцi молитися Боговi з непокритою <i>головою</i>?
<p>14 Чи не сама природа вчить вас, що коли чоловiк запускає волосся, то це для нього безчестя,
<p>15 але коли жiнка запускає волосся, це для неї честь, бо волосся дано їй замiсть покривала.
<p>16 Коли б хтось захотiв сперечатися, то ми не маємо такого звичаю, анi церкви Божi.
<p>17 Але‚ пропонуючи це, я не хвалю <i>вас</i>, що збираєтесь ви не на краще, а на гiрше.
<p>18 Бо, по-перше, чую, що‚ коли ви сходитеся до церкви, мiж вами бувають роздiлення, чому почасти i вiрю.
<p>19 Бо повинна бути мiж вами i розбiжнiсть думок, щоб виявилися серед вас досвiдченi.
<p>20 Далi, ви збираєтесь разом не так, як для споживання вечерi Господньої;
<p>21 бо кожний спiшить ранiше вiд iнших з’їсти свою їжу, тож один лишається голодний, а iнший упивається.
<p>22 Хiба у вас нема домiв для того, щоб їсти й пити? Чи зневажаєте Церкву Божу i принижуєте бiдних? Що сказати вам? Чи похвалити вас за це? Hе похвалю.
<p>23 Бо я вiд Господа прийняв те, що i вам передав, що Господь Iсус у ту нiч, коли був зраджений, узяв хлiб
<p>24 i, вiддавши хвалу, переломив i сказав: приймiть, споживайте, це Тiло Моє, яке за вас ламається; це творiть на спомин про Мене.
<p>25 Також i чашу пiсля вечерi взяв, промовивши: ця чаша є новий завiт у Моїй Кровi, це творiть, коли тільки будете пити, на спомин про Мене.
<p>26 Бо кожного разу, коли ви споживаєте хлiб цей i п’єте чашу цю, смерть Господню сповiщаєте, доки Вiн прийде.
<p>27 Тому-то, хто їстиме хлiб цей або питиме чашу Господню недостойно, винний буде супроти Тiла i Крови Господньої.
<p>28 Hехай же випробовує себе людина, i так нехай їсть вiд хлiба цього i п’є вiд чашi цiєї.
<p>29 Бо хто їсть i п’є недостойно, той їсть i п’є на осудження собi, не думаючи про Тiло Господнє.
<p>30 Через це багато з вас немiчних i недужих i чимало вмирає.
<p>31 Бо коли б ми судили самi себе, то не були б судимi.
<p>32 Будучи ж судимi, караємось вiд Господа, щоб не бути засудженими зi свiтом.
<p>33 Тому, браття мої, коли сходитеся на вечерю, чекайте один одного.
<p>34 А коли хто голодний, то нехай їсть вдома, щоб ви збиралися не на осудження. Iнше ж влаштую, коли прийду.
<h4>12</h4>
<p>1 Hе хочу, браття, щоб ви не знали i про <i>дари</i> духовнi.
<p>2 Знаєте, що коли ви були язичниками, то ходили до iдолiв безмовних, нiби вас вели.
<p>3 Тому кажу вам, що нiхто з тих, хто говорить Духом Божим, не скаже анафеми на Iсуса, i нiхто не може назвати Iсуса Господом, як тiльки через Духа Святого.
<p>4 Дари рiзнi, а Дух один i той же;
<p>5 i служiння рiзнi, а Господь один i той же;
<p>6 i дiяння рiзнi, а Бог один i той же, Який творить усе в усiх.
<p>7 Але кожному дається виявлення Духа на користь.
<p>8 Одному дається Духом слово мудрости, iншому — слово знання, тим же Духом;
<p>9 iншому — вiра, тим же Духом; iншому — дари зцiлення, тим же Духом;
<p>10 iншому — творення чудес, iншому — пророцтво, iншому — розпiзнавання духiв, iншому — рiзнi мови, iншому — тлумачення мов.
<p>11 Усе це творить один i той же Дух, надiляючи кожному осiбно, як Йому завгодно.
<p>12 Бо, як тiло одне, але має багато членiв, усi члени одного тiла, хоч їх багато, утворюють одне тiло, — так i Христос.
<p>13 Бо всi ми одним Духом хрестилися в одне тiло, юдеї чи еллiни, раби чи вiльнi, i всi єдиним Духом напоєнi.
<p>14 Бо тiло не з одного члена, а з багатьох.
<p>15 Якщо нога скаже: «Я не належу до тiла, бо я не рука», то невже через це вона не належить до тiла?
<p>16 I якщо вухо скаже: «Я не належу до тiла, бо я не око», то невже через це воно не належить до тiла?
<p>17 Якщо все тiло — око, то де слух? Якщо все — слух, то де нюх?
<p>18 Та Бог розмiстив члени, кожний з них‚ у тiлi‚ як було Йому завгодно.
<p>19 А коли б усi були один член, то де було б тiло?
<p>20 Тепер же членiв багато, а тiло одне.
<p>21 Hе може око сказати руцi: «Ти менi не потрiбна»; або так само голова ногам: «Ви менi не потрiбнi».
<p>22 Hавпаки, тi члени тiла, що здаються слабкiшими, значно потрiбнiшi,
<p>23 i якi нам здаються в тiлi непочесними, про тих бiльше пiклуємось;
<p>24 i непочеснi нашi <i>члени</i> благовиднiше покриваються, а благовиднi нашi не мають <i>у тому</i> потреби. Але Бог так створив тiло, щоб ми про менш довершене бiльше пiклувалися,
<p>25 щоб не було роздiлення в тiлi, але щоб усi члени однаково дбали один про одного.
<p>26 Тому, чи страждає один член, з ним страждають усi члени; чи славиться один член, з ним радiють усi члени.
<p>27 I ви — тiло Христове, а нарiзно — члени.
<p>28 I одних Бог настановив у Церквi, по-перше, апостолами, по-друге, пророками, по-третє, вчителями; далi, iншим дав сили чудотворення, також дари зцiлення, заступництва, управлiння i рiзнi мови.
<p>29 Чи всi апостоли? Чи всi пророки? Чи всi вчителi? Чи всi чудотворцi?
<p>30 Чи всi мають дари зцiлення? Чи всi говорять рiзними мовами? Чи всi тлумачi?
<p>31 Дбайте про дари бiльшi, i я покажу вам шлях iще кращий.
<h4>13</h4>
<p>1 Якщо я говорю мовами людськими й ангельськими, а любови не маю, то я — мiдь, що дзвенить, або кiмвал, що бриньчить.
<p>2 Якщо маю <i>дар</i> пророцтва, i знаю всi таємницi, i маю всяке пiзнання i всю вiру, так що й гори <i>можу</i> переставляти, а любови не маю, — то я нiщо.
<p>3 I якщо роздам усе добро моє i вiддам тiло моє на спалення, а любови не маю, то нема менi з <i>того</i> нiякої користи.
<p>4 Любов довготерпить, милосердствує, любов не заздрить, любов не вихваляється, не пишається,
<p>5 не безчинствує, не шукає свого, не гнiвається, не замишляє зла,
<p>6 не радiє з неправди, а радіє iстинi;
<p>7 усе покриває, всьому йме вiру, всього сподiвається, все терпить.
<p>8 Любов нiколи не минає, хоч i пророцтва скiнчаться, i мови замовкнуть, i знання зникне.
<p>9 Бо ми частинно знаємо i частинно пророкуємо;
<p>10 коли ж настане досконале, тодi частинне припиниться.
<p>11 Коли я був дитиною, то як дитина говорив, як дитина мiркував, як дитина розумiв; а коли став мужем, тодi вiдкинув дитяче.
<p>12 Тепер ми бачимо нiби у тьмяному дзеркалі, тодi ж віч-на-віч; тепер я знаю частинно, а тодi пiзнаю, подiбно як i я пiзнаний.
<p>13 Нині ж перебувають цi три: вiра, надiя, любов; але бiльша з них любов.
<h4>14</h4>
<p>1 Досягайте любови; дбайте про дари духовнi, а особливо про те, щоб пророкувати.
<p>2 Бо хто говорить <i>незнайомою</i> мовою, той говорить не людям, а Боговi; тому що нiхто не розумiє його, вiн таємне говорить духом;
<p>3 а хто пророкує, той говорить людям на повчання, на умовляння i на втiшення.
<p>4 Хто говорить <i>незнайомою</i> мовою, той повчає себе; а хто пророкує, той повчає церкву.
<p>5 Бажаю, щоб усi ви говорили мовами; та краще, щоб ви пророкували; бо бiльший той, хто пророкує, нiж той, хто говорить мовами, хiба що вiн буде i тлумачити, щоб церква розбудовувалася.
<p>6 Тепер же, браття, якщо я прийду до вас i буду говорити <i>незнайомими</i> мовами, то яку вам принесу користь, якщо не з’ясую вам чи одкровенням, чи пiзнанням, чи пророцтвом, чи повчанням?
<p>7 I бездушнi речi, що дають звук, як сопiлка чи гуслi, коли не видають рiзних тонiв, то як зрозумiти те, що грають на сопiлцi чи на гуслях?
<p>8 I коли сурма даватиме невиразний звук, то хто стане готуватися до бою?
<p>9 Так i ви, якщо промовляєте язиком незрозумiлi слова, то як зрозумiють, що ви говорите? Ви будете говорити на вiтер.
<p>10 Скiльки, наприклад, рiзних слiв у свiтi, а жодного з них немає без значення.
<p>11 Але якщо я не розумiю значення слiв, то я для того, хто говорить, буду iноземець; i той, хто говорить, iноземець для мене.
<p>12 Так i ви, коли дбаєте про <i>дари</i> духовнi, старайтеся збагатитися <i>ними</i> для повчання церкви.
<p>13 А тому той, хто говорить <i>незнайомою</i> мовою, молись про дар тлумачення.
<p>14 Бо коли я молюся <i>незнайомою</i> мовою, то хоч i дух мiй молиться, але розум мiй лишається безплiдним.
<p>15 Що ж робити? Буду молитися духом, буду молитися i розумом; буду спiвати духом, буду спiвати i розумом.
<p>16 Бо коли ти благословлятимеш духом, то як проста людина скаже «амiнь» на твою подяку‚ якщо вона не розумiє, що ти говориш?
<p>17 Ти добре дякуєш, та iнший не повчається.
<p>18 Дякую Боговi моєму: я бiльше за всiх вас говорю мовами;
<p>19 але в церквi хочу краще п’ять слiв сказати розумом моїм, щоб i iнших наставити, нiж тисячi слiв <i>незнайомою</i> мовою.
<p>20 Браття! Не будьте дiтьми розумом: на зле будьте, як дiти, а розумом будьте повнолiтнi.
<p>21 У законi написано: «Iншими мовами й iншими устами говоритиму народовi цьому; та й тодi не послухають Мене, — говорить Господь».
<p>22 Отже, мови є знамення не для вiруючих, а для невiруючих; пророцтво ж не для невiруючих, а для вiруючих.
<p>23 Коли вся церква зiйдеться разом‚ i всi почнуть говорити <i>незнайомими</i> мовами, i увiйдуть до вас недосвiдченi або невiруючi, то чи не скажуть, що ви бiснуєтесь?
<p>24 Та коли всi пророкують i ввiйде хтось невiруючий або недосвiдчений, то його всi викривають i всi осуджують.
<p>25 I таким чином таємницi серця його виявляються, i вiн, упавши ниць, поклониться Боговi i скаже: «Воiстину з вами Бог».
<p>26 Так що ж, браття? Коли ви сходитесь i у кожного з вас є псалом, є повчання, є мова, є одкровення, є тлумачення, — все це нехай буде на повчання.
<p>27 Якщо хто говорить <i>незнайомою</i> мовою, <i>говорiть</i> двоє, найбiльше троє, i то по одному, а один нехай тлумачить.
<p>28 Коли ж тлумача не буде, то мовчи в церквi, а говори собi та Боговi.
<p>29 I пророки нехай говорять двоє чи троє, а iншi нехай розмiрковують.
<p>30 Коли ж другому, що сидить, буде одкровення, то перший нехай мовчить.
<p>31 Бо всi один по одному можете пророкувати, щоб усi повчалися i всi втiшалися.
<p>32 I духи пророчi покiрнi пророкам,
<p>33 тому що Бог не є Бог безладу, а миру. Так <i>буває</i> по всiх церквах у святих.
<p>34 Жiнки вашi у церквах нехай мовчать, бо не дозволено їм говорити, а коритися, як i закон говорить.
<p>35 Якщо ж вони хочуть чогось навчитися, нехай спитають про те вдома у своїх чоловiкiв, бо непристойно жiнцi говорити в церквi.
<p>36 Хiба вiд вас слово Боже вийшло? Чи до вас одних досягло?
<p>37 Якщо хто вважає себе пророком чи духовним, нехай той розумiє, що я пишу вам, бо це заповiдi Господнi.
<p>38 А хто не розумiє, нехай не розумiє.
<p>39 Отже, браття, дбайте про те, щоб пророкувати, але не забороняйте говорити й мовами;
<p>40 тiльки все повинно бути благопристойно i статечно.
<h4>15</h4>
<p>1 Звіщаю вам, браття, благовiстування, яке я благовiстив вам, яке ви i прийняли, в якому i утвердилися,
<p>2 яким i спасаєтеся, якщо дотримуєтеся того слова так, як я благовiстив вам, коли тiльки не марно увiрували.
<p>3 Бо я передав вам спочатку те, що й сам прийняв, а саме: що Христос помер за грiхи нашi, за Писанням,
<p>4 і що Він був похований, і що воскрес на третій день, за Писанням,
<p>5 i що явився Кифi, потiм одинадцятьом;
<p>6 потiм явився бiльш як п’ятистам браттям одночасно, бiльшiсть яких живуть i донинi, а деякi й померли;
<p>7 потiм явився Якову, також усiм апостолам;
<p>8 а пiсля всiх явився i менi, мов якомусь виродковi.
<p>9 Бо я найменший з апостолiв i недостойний зватися апостолом, тому що гнав Церкву Божу.
<p>10 Але благодаттю Божою я є те, що є; i благодать Його в менi не була марною, та й потрудився я бiльше за них усiх: тiльки не я, а благодать Божа, яка зi мною.
<p>11 Проте чи я, чи вони, ми так проповiдуємо, i ви так увiрували.
<p>12 Коли ж про Христа проповiдується, що Вiн воскрес з мертвих, то як же деякi з вас говорять, що нема воскресіння мертвих?
<p>13 Якщо нема воскресіння мертвих, то i Христос не воскрес.
<p>14 А якщо i Христос не воскрес, то й проповiдь наша марна, марна i вiра ваша.
<p>15 Крiм цього, ми були б лжесвiдками Божими, тому що свiдчили б про Бога, що Вiн воскресив Христа, Якого Вiн не воскресив, якщо мертвi не воскресають;
<p>16 бо якщо мертвi не воскресають, то й Христос не воскрес.
<p>17 А якщо Христос не воскрес, то вiра ваша марна: ви ще у грiхах ваших.
<p>18 Тому i тi, що вмерли у Христi, загинули,
<p>19 i якщо ми в цьому тiльки життi уповаємо на Христа, то ми нещаснiшi за всiх людей.
<p>20 Але Христос воскрес з мертвих, первісток серед померлих.
<p>21 Бо як смерть через людину, <i>так</i> через людину i воскресіння мертвих.
<p>22 Як в Адамi всi вмирають, так у Христi всi оживуть,
<p>23 кожний по своєму чину: первісток Христос, потім ті, які увірували в Христа, в пришестя Його.
<p>24 А потому кiнець, коли Вiн передасть царство Богу i Отцю, коли скасує всяке начальство, i всяку владу i силу,
<p>25 бо Йому належить царствувати, доки покладе всiх ворогiв пiд ноги Свої.
<p>26 Останнiй же ворог знищиться — смерть,
<p>27 бо все впокорив пiд ноги Його. Коли ж сказано, що все <i>Йому</i> пiдкорене, то ясно, що, крiм Того, Який підкорив Йому все.
<p>28 Коли ж упокорить Йому все, тодi i Сам Син підкориться Тому, Хто впокорив Йому все, щоб Бог був у всьому все.
<p>29 Бо що роблять тi, якi хрестяться заради мертвих? Якщо мертвi зовсiм не воскресають, то навiщо i хрестяться заради мертвих?
<p>30 Hавiщо i ми повсякчас наражаємося на небезпеки?
<p>31 Я щодня вмираю: тому свiдок ваша похвала менi, браття, яку я маю в Христi Iсусi, Господi нашому.
<p>32 Коли я боровся iз звiрами в Ефесi, то, з людського погляду, яка менi користь, якщо мертвi не воскресають? Будемо їсти й пити, бо завтра помремо!
<p>33 Hе обманюйтесь: лихі товариства псують добрi звичаї.
<p>34 Протверезiться, як належить, i не грiшiть; бо‚ на сором вам кажу, деякi з вас не знають Бога.
<p>35 Та хто-небудь скаже: як саме воскреснуть мертвi? I в якому тiлi прийдуть?
<p>36 Hерозумний! Те, що ти сiєш, не оживе, якщо не умре.
<p>37 I коли ти сiєш, то сiєш не тiло майбутнє, а голе зерно, яке трапиться, пшеничне чи якесь iнше;
<p>38 але Бог дає йому тiло, як хоче, i кожнiй зернинi своє тiло.
<p>39 Hе всяка плоть є така ж сама плоть; але iнша плоть у людей, iнша у тварин, iнша у риб, iнша у птахiв.
<p>40 Є тiла небеснi i є тiла земнi; та iнша слава небесних, iнша земних.
<p>41 Iнша слава сонця, iнша слава мiсяця, iнша зiрок; i зiрка вiд зiрки рiзниться у славi.
<p>42 Так i при воскресiннi мертвих: сiється у тлiння, встає в нетлiннi;
<p>43 сiється у безчестi, встає у славi; сiється в немочi, встає у силi;
<p>44 сiється тiло душевне, встає тiло духовне. Є тiло душевне, i є тiло духовне.
<p>45 Так i написано: перший чоловiк Адам став душею живою, а останнiй Адам є дух животворчий.
<p>46 Але не духовне перше, а душевне, потiм духовне.
<p>47 Перший чоловiк — iз землi, земний; другий чоловiк — Господь з неба.
<p>48 Який земний, такi й земнi; i який небесний, такi й небеснi.
<p>49 I як ми носили образ земного, так будемо носити i образ небесного.
<p>50 Але скажу вам, браття, що плоть i кров успадкувати Царства Божого не можуть, i тлiння не успадкує нетлiння.
<p>51 Ось кажу вам таїну: не всi ми помремо, але всi змiнимось;
<p>52 раптом, в одну мить, при останнiй сурмi; бо засурмить, i мертвi воскреснуть нетлiнними, а ми перемiнимось.
<p>53 Бо тлiнному цьому належить одягнутися в нетлiнне, i смертному цьому одягнутись у безсмертя.
<p>54 Коли ж тлiнне це вдягнеться в нетлiнне i смертне це вдягнеться в безсмертя, тодi збудеться слово написане: «Поглинута смерть перемогою».
<p>55 Смерть! Де твоє жало? Пекло! Де твоя перемога?
<p>56 Жало ж смерти — грiх; а сила грiха — закон.
<p>57 Дяка Боговi, Який дав нам перемогу через Господа нашого Iсуса Христа.
<p>58 Отже, браття мої улюбленi, будьте твердi, непохитнi, завжди збагачуйтесь у дiлi Господньому, знаючи, що труд ваш не марний перед Господом.
<h4>16</h4>
<p>1 Щодо милостинi для святих, то робiть так, як я установив у церквах галатiйських.
<p>2 У перший день тижня кожен iз вас нехай вiдкладає в себе i зберiгає, скiльки має змоги, щоб не збирати, коли я прийду.
<p>3 Коли ж прийду, то, котрих ви оберете, тих пошлю з листами віднести милостиню в Єрусалим.
<p>4 Якщо ж буде пристойно i менi піти, то вони пiдуть зi мною.
<p>5 Я прийду до вас, коли пройду Македонiю; бо я йду через Македонiю.
<p>6 У вас же, можливо, я поживу або й перезимую, щоб ви мене провели, куди пiду.
<p>7 Бо не хочу тепер бачитися iз вами мимохiдь, а сподiваюсь деякий час пробути у вас, коли дозволить Господь.
<p>8 В Ефесi ж я пробуду до П’ятдесятницi,
<p>9 бо для мене вiдчинилися великi й широкi дверi, i супротивникiв багато.
<p>10 Якщо прийде до вас Тимофiй, глядiть, щоб вiн був у вас у безпецi; бо вiн робить дiло Господнє, як i я.
<p>11 Тому нехай нiхто не зневажає його, але проведiть його з миром, щоб вiн прийшов до мене; бо я чекаю на нього з браттями.
<p>12 Що ж до брата Аполлоса, я дуже просив його, щоб вiн iз браттями прийшов до вас; та вiн нiяк не хотiв iти тепер, а прийде при нагодi.
<p>13 Пильнуйте, стiйте у вiрi, будьте мужнi i твердi.
<p>14 Усе у вас нехай буде з любов’ю.
<p>15 Благаю вас, браття [ви знаєте сiм’ю Стефанову, що вона є початок Ахайї i що вони присвятили себе на служiння святим],
<p>16 будьте i ви шанобливi до таких i до всякого, хто допомагає i трудиться.
<p>17 Я радий приходу Стефана, Фортуната i Ахаїка; вони заповнили вiдсутнiсть вашу,
<p>18 бо вони заспокоїли мiй i ваш дух. Шануйте таких.
<p>19 Вiтають вас Церкви Асiйськi; щиро вiтають вас у Господi Акила i Прискілла <i>разом</i> iз домашньою їхньою церквою.
<p>20 Вiтають вас усi браття. Вiтайте один одного святим цiлуванням.
<p>21 Моє, Павлове, вiтання власною рукою.
<p>22 Хто не любить Господа Iсуса Христа, нехай буде проклятий, мара́н-афа́. 
<p>23 Благодать Господа нашого Iсуса Христа з вами,
<p>24 i любов моя з усiма вами в Христi Iсусi. Амiнь.
