<h2></h2>
<h4>1</h4>
<p>1 Павло, раб Iсуса Христа, покликаний апостол, обраний для благовiстя Божого,
<p>2 яке Бог ранiше обiцяв через пророкiв Своїх, у Писаннях святих,
<p>3 про Сина Свого, котрий народився від сiмені Давидового по плотi
<p>4 i вiдкрився Сином Божим у силi, духом святости, через воскресіння з мертвих, — <i>про</i> Iсуса Христа Господа нашого,
<p>5 через Якого ми одержали благодать i апостольство, щоб в iм’я Його пiдкоряти вiрi всi народи,
<p>6 серед яких знаходитесь i ви, покликанi Iсусом Христом, —
<p>7 усiм, що перебувають у Римi, улюбленим Божим, покликаним святим: благодать вам i мир вiд Бога Отця нашого i Господа Iсуса Христа.
<p>8 Перш за все дякую Боговi моєму через Iсуса Христа за всiх вас, що вiра ваша звiщається по всьому свiтовi.
<p>9 Свiдок менi Бог, Якому служу духом моїм у благовiстуваннi Сина Його, — що безперестанно згадую про вас,
<p>10 завжди благаючи в молитвах моїх‚ щоб воля Божа посприяла коли-небудь прийти мені до вас‚
<p>11 бо я дуже бажаю побачити вас, щоб дати вам певний духовний дар для вашого утвердження,
<p>12 тобто втiшитися з вами спiльною вiрою, вашою i моєю.
<p>13 Hе хочу, браття, вiд вас таїти, що я багаторазово намагався прийти до вас‚ та досі зустрiчав перешкоди, щоб мати який-небудь плiд i у вас, як i в iнших народiв.
<p>14 Я заборгував еллiнам i варварам, мудрецям i неукам.
<p>15 Отже, щодо мене, я готовий благовiстити i вам, що знаходитесь у Римi.
<p>16 Бо я не соромлюсь благовiстя Христового, тому що воно є сила Божа для спасiння всякому вiруючому, спочатку юдею, <i>потiм</i> i еллiновi.
<p>17 У ньому вiдкривається правда Божа з вiри у вiру, як написано: «Праведний вiрою живий буде».
<p>18 Бо вiдкривається гнiв Божий з неба на всяке нечестя i неправду людей, якi придушують iстину неправдою.
<p>19 Бо, що можна знати про Бога, явне для них, тому що Бог явив їм.
<p>20 Бо невидиме Його, вiчна сила Його i Божество, вiд створення свiту через розглядання творiння видимi, так що нема їм виправдання.
<p>21 А оскільки вони, пiзнавши Бога, не прославили Його як Бога i не подякували, а заметушилися в своїх мудруваннях, i затьмарилося нерозумне їхнє серце;
<p>22 називаючи себе мудрими, збожеволiли
<p>23 i славу нетлiнного Бога змiнили на подобу образу тлiнної людини, i птахiв, i чотириногих, i гадiв, —
<p>24 тому й вiддав їх Бог у похотях сердець їхнiх у нечистоту, щоб вони самi сквернили свої тiла.
<p>25 Вони замiнили iстину Божу неправдою i поклонялися, i служили тварi замiсть Творця, Який благословенний повiки, амiнь.
<p>26 За це i вiддав їх Бог ганебним пристрастям: жiнки їхнi замiнили природне єднання на протиприродне;
<p>27 так само i чоловiки, облишивши природне єднання з жiночою статтю, розпалювалися похiттю своєю один до одного, чоловiки на чоловiках сором чинячи, одержуючи в собi самих належну вiдплату за свiй блуд.
<p>28 А що вони не вважали за потрібне мати Бога в розумi, то Бог вiддав їх перекрученому розумовi — чинити неподобства,
<p>29 так що вони сповненi всякої неправди, блуду, лукавства, користолюбства, злоби, сповненi заздрости, вбивства, чвар, лестощів, лихих звичаїв,
<p>30 обмовники, наклепники, богоненависники, кривдники, самохвали, гордовитi, винахiдливі на зло, непокірнi батькам,
<p>31 безрозсуднi, непримиреннi, нелюбовнi, клятвопорушнi, немилостивi.
<p>32 Вони знають праведний суд Божий, що хто чинить так, вартий смерти; однак не тiльки самі таке роблять, але й тим, що роблять, сприяють.
<h4>2</h4>
<p>1 Отже, нема тобi виправдання, всякий чоловiче, що судиш iншого; бо тим же судом, яким судиш iншого, осуджуєш себе, чиниш бо те саме й ти‚ що судиш.
<p>2 А ми знаємо, що воiстину є суд Божий на тих, хто чинить таке.
<p>3 Hевже думаєш ти, чоловiче, що, засуджуючи тих, хто чинить таке‚ i роблячи те саме‚ ти втечеш вiд суду Божого?
<p>4 Або зневажаєш багатство Його милосердя, лагiдности i довготерпiння, не розумiючи, що милосердя Боже веде тебе до покаяння?
<p>5 Але‚ через жорстокiсть твою i нерозкаяність серця, ти сам собi збираєш гнiв на день гнiву i об’явлення праведного суду вiд Бога,
<p>6 Який воздасть кожному за вчинками його:
<p>7 тим, якi терпінням у доброму дiлi шукають слави, чести й нетління, — життя вiчне;
<p>8 а тим, що впираються i не пiдкоряються iстинi, але вiддаються неправдi‚ — лютiсть i гнiв.
<p>9 Скорбота i утиск на всяку душу людини, яка чинить зло, спершу юдея, <i>потiм</i> i еллiна!
<p>10 Слава ж i честь i мир усякому, хто робить добро, спершу юдею, <i>потiм</i> i еллiну!
<p>11 Бо Бог не дивиться на особу.
<p>12 Тi, якi, не маючи закону, згрiшили, поза законом i загинуть; а тi, якi у законі згрiшили, за законом будуть засуджені‚
<p>13 бо не слухачi закону праведнi перед Богом, але виконавцi закону виправданi будуть,
<p>14 бо коли язичники, що не мають закону, з природи законне чинять, вони, не маючи закону, самi собi закон:
<p>15 вони показують, що справа закону написана у них в серцях, про що свiдчить їхня совiсть i думки їхнi, якi то звинувачують, то виправдовують одна одну‚
<p>16 у той день, коли, за моїм благовiстям, Бог буде судити таємнi дiла людей через Iсуса Христа.
<p>17 Ось ти звешся юдеєм, i заспокоюєш себе законом, i хвалишся Богом,
<p>18 i знаєш волю Його, i розумiєш те, що краще, навчаючись iз закону,
<p>19 i певний у собi, що ти провiдник слiпих, свiтло для тих, що в темрявi,
<p>20 наставник нерозумних, учитель дiтей, той, що має в законi взiрець знання i правди:
<p>21 як же ти, навчаючи iншого, не навчаєш самого себе?
<p>22 Проповiдуючи не красти, крадеш? Кажучи: не перелюбствуй, перелюбствуєш, гидуючи iдолами, святотатствуєш?
<p>23 Хвалишся законом, а, порушуючи закон, Бога безчестиш?
<p>24 Бо, як написано, «через вас iм’я Боже ганьблять язичники».
<p>25 Обрiзання корисне, коли виконуєш закон; а коли ти порушник закону, то обрiзання твоє стало необрiзанням.
<p>26 Отже, коли необрiзаний дотримується постанови закону, то його необрiзання чи не зарахується йому за обрiзання?
<p>27 I необрiзаний iз природи, який виконує закон, чи не осудить тебе, порушника закону з Писанням i обрiзанням?
<p>28 Бо не той юдей, хто має такий вигляд, i не те обрiзання, що зовнi, на тiлi;
<p>29 але той юдей, хто в <i>душi</i> такий, i те обрiзання, яке в серцi, за духом, а не за буквою: йому i похвала не вiд людей, але вiд Бога.
<h4>3</h4>
<p>1 Отже, яка перевага бути юдеєм, або яка користь вiд обрiзання?
<p>2 Велика перевага в усiх вiдношеннях, а найбiльше в тому, що їм довiрено Слово Боже.
<p>3 Бо що ж‚ коли деякi й не вiрували? Невiра їхня чи знищить вiрнiсть Божу?
<p>4 Зовсiм нi. Бог вiрний, а всяка людина неправдива, як написано: «Ти праведний у словах Твоїх i переможеш у судi Твоєму».
<p>5 Якщо ж наша неправда вiдкриває правду Божу, то що скажемо? Чи не буде Бог несправедливий, коли виявляє гнiв? [Кажу це за людським мiркуванням.]
<p>6 Зовсiм нi. Бо iнакше як Боговi судити свiт?
<p>7 Бо коли вiрнiсть Божа пiдноситься моєю неправдою на славу Йому, за що ж мене ще й судити, як грiшника?
<p>8 I чи не чинити нам зло, щоб вийшло добро, як деякi лихословлять нас i кажуть, нiби ми так навчаємо? Праведний суд на таких.
<p>9 То що ж‚ чи маємо ми перевагу? Аж нiяк. Бо ми вже довели, що як юдеї, так i еллiни, всi пiд грiхом.
<p>10 Як написано: «Немає праведного нi одного;
<p>11 немає, хто розумiв би; немає‚ хто шукав би Бога;
<p>12 всi ухилилися з путi, негiднi всi до одного; нема того, хто чинить добро, нема жодного»;
<p>13 «гортань їхня — вiдкритий гріб; язиками своїми обманюють; отрута аспидiв на губах їхнiх».
<p>14 «Уста їхнi повнi лихослiв’я i гiркоти»;
<p>15 «ноги їхнi швидкi на пролиття крови;
<p>16 руїни i пагуба на дорогах їхнiх;
<p>17 вони не знають шляху миру».
<p>18 «Hемає страху Божого перед їхнiми очима».
<p>19 Але ми знаємо, що закон, коли щось говорить, говорить до тих, хто пiд законом, тому всякi уста замикаються i весь свiт стає винним перед Богом,
<p>20 тому що дiлами закону не виправдається перед Hим нiяка плоть; бо законом пiзнається грiх.
<p>21 Тепер же, незалежно вiд закону, з’явилася правда Божа, про яку свiдчать Закон i Пророки,
<p>22 правда Божа через вiру в Iсуса Христа у всiх i на всiх‚ хто вiрує, бо нема рiзницi,
<p>23 тому що всi згрiшили i позбавленi слави Божої,
<p>24 виправдовуються даром, благодаттю Його, через вiдкуплення у Христi Iсусi,
<p>25 Якого Бог призначив як жертву очищення Його Кров’ю через вiру; для свідчення правди Своєї в прощенні гріхів, вчинених раніше,
<p>26 за час довготерпіння Божого; для свiдчення правди Його нинi, щоб Вiн явився праведним i виправдовував того‚ хто вiрує в Iсуса.
<p>27 Де ж те, чим би хвалитися? Знищено. Яким законом? Законом дiл? Hi, але законом вiри.
<p>28 Бо ми визнаємо, що людина виправдовується вiрою, незалежно вiд дiл закону.
<p>29 Hевже ж Бог — тiльки юдеїв, а і не язичникiв? Звичайно, i язичникiв;
<p>30 бо є лише один Бог, котрий виправдовує обрiзаних за вiрою i необрiзаних через вiру.
<p>31 Чи ми знищуємо закон вiрою? Зовсiм нi; але закон стверджуємо.
<h4>4</h4>
<p>1 Що ж, скажемо, Авраам, отець наш, здобув через плоть?
<p>2 Якщо Авраам виправдався дiлами, вiн має похвалу, але не у Бога.
<p>3 Бо що говорить Писання? Повiрив Авраам Боговi‚ i це зараховано йому в праведнiсть.
<p>4 Hагорода тому, хто робить, дається не з ласки, а за обов’язком.
<p>5 А тому, хто не робить, але вiрує в Того, Хто виправдовує нечестивого, вiра його зараховується в праведнiсть.
<p>6 Так само i Давид називає блаженним чоловiка, якому Бог зараховує праведнiсть незалежно вiд дiл:
<p>7 «Блаженнi тi, чиї беззаконня прощенi i чиї грiхи вiдпущенi.
<p>8 Блаженна людина, якій Господь не зарахує грiха».
<p>9 Блаженство це <i>належить</i> до обрiзання чи до необрiзання? Ми говоримо, що Авраамовi вiра зарахована в праведнiсть.
<p>10 Коли зарахована? Пiсля обрiзання чи до обрiзання? Hе пiсля обрiзання, а до обрiзання.
<p>11 I знак обрiзання вiн одержав як печать праведности через вiру, яку мав пiд час необрiзання, щоб стати отцем усiх вiруючих у необрiзанні, щоб i їм була зарахована праведнiсть‚
<p>12 i отцем обрiзаних, що не тільки прийняли обрiзання‚ але і ходять по слiдах вiри отця нашого Авраама, яку вiн мав ще в необрiзання.
<p>13 Бо не законом була дарована Авраамовi‚ чи нащадкам його‚ обiтниця — бути спадкоємцем свiту, але праведнiстю вiри.
<p>14 Коли спадкоємцями є тi, що стверджуються законом, то даремна вiра, обiтниця недiюча;
<p>15 бо закон викликає гнiв, тому що, де нема закону, нема i злочину.
<p>16 Отже, по вiрi, щоб було з ласки, щоб обiтниця була непорушна для всiх, не тiльки за законом, а й за вiрою нащадкiв Авраама, який є отцем усiм нам,
<p>17 як написано: «Я настановив тебе отцем багатьох народiв» — перед Богом, Якому вiн повiрив, Який оживляє мертвих i називає неiснуюче як iснуюче.
<p>18 Вiн, всупереч надiї, увiрував‚ що стане отцем багатьох народiв, за сказаним: «Таке <i>численне</i> буде сíм’я твоє».
<p>19 I не знемiг у вiрі, і не вважав свого тiла, майже сторiчного, за вже змертвiле, i утроби Сариної за омертвiлу;
<p>20 не засумнівався в обiтницi Божiй невiрою, але зміцнився у вiрi, вiддавши славу Боговi‚
<p>21 i був цiлком упевнений, що Вiн має силу i виконати обiцяне.
<p>22 Тому i зараховано йому у праведнiсть.
<p>23 Та не про нього одного написано, що зараховано йому,
<p>24 але й стосовно нас; буде зараховано i нам, вiруючим у Того, Хто воскресив iз мертвих Iсуса Христа, Господа нашого,
<p>25 Який був виданий за грiхи нашi i воскрес для виправдання нашого.
<h4>5</h4>
<p>1 Отже, виправдавшись вiрою, ми маємо мир з Богом через Господа нашого Iсуса Христа,
<p>2 через Якого вiрою i одержали доступ до тiєї благодатi, в якiй стоїмо i хвалимось надiєю слави Божої.
<p>3 I не цим тiльки, але хвалимось i скорботами, знаючи, що вiд скорботи походить терпiння,
<p>4 вiд терпiння — досвiдченiсть, вiд досвiдчености — надiя,
<p>5 а надiя не посоромить, тому що любов Божа влилась у серця нашi Духом Святим, даним нам.
<p>6 Бо Христос, коли ми ще були немiчнi, в призначений час помер за нечестивих.
<p>7 Бо навряд чи хто помре за праведника; хiба що за добродiйника, можливо, хтось i зважиться померти.
<p>8 Бог же Свою любов до нас доводить тим, що Христос помер за нас, коли ми були ще грiшниками.
<p>9 Тож, тим бiльше нинi, будучи виправданi Його Кров’ю, спасемося Hим вiд гнiву.
<p>10 Бо коли, бувши ворогами, ми примирилися з Богом смертю Сина Його, то тим бiльше, примирившись, спасемося життям Його.
<p>11 I не тільки це, але і хвалимось у Бозі через Господа нашого Iсуса Христа, через Якого ми одержали нинi примирення.
<p>12 Тому, як через одного чоловiка грiх увiйшов у свiт, i з грiхом — смерть, так i смерть перейшла на всiх людей, бо в ньому всi згрiшили.
<p>13 Бо i до закону грiх був у свiтi: але грiх не зараховується, коли нема закону.
<p>14 Однак смерть панувала вiд Адама до Мойсея i над тими, що не згрiшили‚ подiбно до злочину Адама, який є образ майбутнього.
<p>15 Та не так iз злочином‚ як з даром <i>благодатi</i>. Бо коли через злочин одного багато зазнали смерти, то тим бiльше благодать Божа i дар через благодать одного Чоловiка, Iсуса Христа, щедро вилились на багатьох.
<p>16 I дар не такий‚ як <i>суд</i> за одного, що згрiшив; бо суд за один злочин — на осуд, а дар благодатi — на виправдання вiд багатьох злочинiв.
<p>17 Бо коли злочином одного смерть панувала через одного, то тим бiльше тi, що приймають безмiрну благодать i дар праведности, пануватимуть в життi через єдиного Iсуса Христа.
<p>18 Тому як через злочин одного — всiм людям осудження, так виправданням одного — всiм людям виправдання життя.
<p>19 Бо як через непослух одного чоловiка багато людей стали грiшними, так i послухом одного багато стануть праведними.
<p>20 Закон же прийшов‚ щоб збiльшилось злочинiв. А коли примножився грiх, стало бiльше благодатi,
<p>21 щоб, як грiх панував до смерти, так i благодать запанувала через праведнiсть до життя вiчного Iсусом Христом, Господом нашим.
<h4>6</h4>
<p>1 Що ж скажемо? Чи залишатися нам у грiху, щоб примножилася благодать? Зовсiм нi.
<p>2 Ми померли для грiха: як же нам жити в ньому?
<p>3 Hевже не знаєте, що всi ми, що хрестилися в Христа Iсуса, у смерть Його хрестилися?
<p>4 Отже, ми поховані з Hим хрещенням у смерть, щоб, як Христос воскрес iз мертвих славою Отця, так i ми в оновленому життi ходити почали.
<p>5 Бо якщо ми з’єднанi з Hим подобою смерти Його, то повиннi бути з’єднанi i подобою воскресіння,
<p>6 знаючи те, що давнiй наш чоловiк був розп’ятий з Hим, щоб знищене було тiло грiховне, щоб нам не бути вже рабами грiха;
<p>7 бо померлий звiльнився вiд грiха.
<p>8 Коли ж ми померли з Христом, то вiруємо, що й житимемо з Hим,
<p>9 знаючи, що Христос, воскреснувши з мертвих, вже не вмирає: смерть уже Hим не володіє.
<p>10 Бо що Вiн помер, то помер один раз для грiха, а що живе, то живе для Бога.
<p>11 Так i ви вважайте себе мертвими для грiха, живими ж для Бога у Христi Iсусi, Господi нашому.
<p>12 Тож нехай не панує грiх у смертному вашому тiлi, щоб <i>вам</i> коритися йому в похотях його;
<p>13 i не вiддавайте членiв ваших грiховi як знаряддя неправди, але представте себе Боговi як таких, що ожили з мертвих, i члени вашi — Боговi як знаряддя праведности.
<p>14 Грiх не повинен над вами панувати, бо ви не пiд законом, а пiд благодаттю.
<p>15 Що ж? Чи станемо грiшити, тому що ми не пiд законом, а пiд благодаттю? Зовсiм нi.
<p>16 Hевже ви не знаєте, що кому ви вiддаєте себе в раби на послух, того ви i раби, кому підкоряєтесь: чи то раби грiха — на смерть, чи то послуху — на праведнiсть?
<p>17 Дякувати Боговi, що ви, бувши ранiше рабами грiха, вiд серця стали слухнянi тому родовi вчення, якому вiддали себе.
<p>18 Звiльнившись же вiд грiха, ви стали рабами праведности.
<p>19 Кажу за людським мiркуванням задля немочi плотi вашої. Як вiддавали ви члени вашi в раби нечистотi i беззаконню на беззаконня, так нинi представте члени вашi в раби праведностi на освячення.
<p>20 Бо, коли ви були рабами грiха, тодi були вiльнi вiд праведности.
<p>21 Які ж плоди ви мали тоді? Такі, яких тепер самі соромитесь, бо кінець їхній — смерть.
<p>22 А нинi, коли ви звiльнилися вiд грiха i стали рабами Боговi, маєте плiд ваш на освячення, а кiнець — життя вiчне.
<p>23 Бо вiдплата за грiх — смерть, а дар Божий — життя вiчне у Христi Iсусi, Господi нашому.
<h4>7</h4>
<p>1 Хiба ви не знаєте, браття [бо кажу тим, що знають закон], що закон має владу над людиною, доки вона живе.
<p>2 Замiжня жiнка зв’язана законом iз живим чоловiком; а коли помре чоловiк, вона звiльняється вiд закону замiжжя.
<p>3 Тому, якщо при живому чоловiковi вийде за iншого, зветься перелюбницею; коли ж помре чоловiк, вона вiльна вiд закону і не буде перелюбницею, вийшовши за іншого чоловіка.
<p>4 Так i ви, браття мої, померли для закону через тiло Христове, щоб належати iншому, Воскреслому з мертвих, щоб приносити плiд Боговi.
<p>5 Бо, коли ми жили за плоттю, тодi пристрастi грiховнi, виявленi законом, дiяли в членах наших, щоб приносити плiд смерти;
<p>6 але тепер, коли ми померли для закону, яким були зв’язанi, ми звiльнилися вiд нього, щоб нам служити Боговi в оновленнi духу, а не за старою буквою.
<p>7 Що ж скажемо? Hевже вiд закону грiх? Зовсiм нi. Але я не пiзнав грiх iнакше, як через закон. Бо я не знав би i жадання, якби закон не говорив: «Hе пожадай».
<p>8 Але грiх, узявши привiд вiд заповiдi, викликав у менi всяке жадання: бо без закону грiх мертвий.
<p>9 Я жив колись без закону; але коли прийшла заповiдь, то грiх ожив,
<p>10 а я помер; отак заповiдь, що мала бути для життя, послужила менi на смерть,
<p>11 тому що грiх, узявши привiд від заповiдi, звабив мене i нею умертвив.
<p>12 Тому закон святий i заповiдь свята, i праведна, i добра.
<p>13 Отже, невже те, що добре, стало для мене смертоносним? Зовсiм нi. Але грiх виявив себе грiхом тому, що через добре спричиняє менi смерть; так що грiх стає вельми грiшним завдяки заповiдi.
<p>14 Бо ми знаємо, що закон духовний, а я плотський, проданий грiху.
<p>15 Бо не розумiю, що роблю: тому що не те роблю, що хочу, а що ненавиджу, те роблю.
<p>16 Коли ж роблю те, чого не хочу, то згоджуюсь iз законом, що вiн добрий,
<p>17 а тому не я вже роблю те, а той грiх, що живе в менi.
<p>18 Бо знаю, що не живе в менi, тобто в моєму тiлi, добре; бо бажання добра є в менi, але щоб зробити таке, того не знаходжу.
<p>19 Добра, якого хочу, не роблю, а зло, якого не хочу, роблю.
<p>20 Якщо ж роблю те, чого не хочу, вже не я роблю те, але грiх, що живе в менi.
<p>21 Тож я знаходжу закон, що‚ коли хочу робити добро, лежить у менi зло.
<p>22 Бо за внутрiшньою людиною знаходжу насолоду в законi Божому;
<p>23 але в членах моїх бачу iнший закон, що протиборствує законовi розуму мого i бере мене в полон закону грiховного, який перебуває в членах моїх.
<p>24 Бiдна я людина! Хто визволить мене вiд цього тiла смерти?
<p>25 Дякую Боговi моєму через Iсуса Христа, Господа нашого. Отже, той же самий я розумом моїм служу законовi Божому, а тiлом — законовi грiха.
<h4>8</h4>
<p>1 Отже, немає нинi нiякого осуду тим, котрi у Христi Iсусi живуть не за плоттю, але за духом.
<p>2 Бо закон духу життя в Христi Iсусi звiльнив мене вiд закону грiха i смерти.
<p>3 А як закон, ослаблений плоттю, був безсилий, то Бог послав Сина Свого в подобi плотi грiховної в жертву за грiх i осудив грiх у плотi,
<p>4 щоб виправдання закону здiйснилося в нас, якi живуть не за плоттю, а за духом.
<p>5 Бо тi, що живуть за плоттю, думають про тiлесне, а тi, що живуть за духом, — про духовне.
<p>6 Помисли плотськi є смерть, а помисли духовнi — життя i мир,
<p>7 тому що помисли плотськi є ворожнеча проти Бога; бо законовi Божому не пiдкоряються, та й не можуть.
<p>8 Тому тi, що живуть за плоттю, Боговi догодити не можуть.
<p>9 Але ви не за плоттю живете, а за духом, якщо тiльки Дух Божий живе у вас. Коли ж хто Духа Христового не має, той i не Його.
<p>10 А коли Христос у вас, то тiло мертве для грiха, але дух живий для праведности.
<p>11 Якщо ж Дух Того, Хто воскресив iз мертвих Iсуса, живе у вас, то Той, Хто воскресив Христа з мертвих, оживить i вашi смертнi тiла Духом Своїм, який живе в вас.
<p>12 Отже, браття, ми не боржники плотi, щоб жити за плоттю;
<p>13 бо коли живете за плоттю, то помрете, а коли духом умертвляєте дiла плотськi, то живi будете.
<p>14 Бо всi, кого Дух Божий водить, є Божi сини.
<p>15 Тому що ви не прийняли духа рабства знову на страх, але прийняли Духа усиновлення, Яким кличемо: «Авва, Отче!»
<p>16 Цей самий Дух свiдчить духовi нашому, що ми — дiти Божi.
<p>17 А якщо дiти, то i спадкоємцi, спадкоємцi Божi, спiвспадкоємцi ж Христу, коли тiльки з Hим страждаємо, щоб з Hим i прославитися.
<p>18 Бо гадаю, що нинiшнi тимчасовi страждання нiчого не вартi порiвняно з тiєю славою, яка вiдкриється в нас.
<p>19 Бо створiння з надiєю чекає з’явлення синiв Божих,
<p>20 тому що створiння пiдкорилося суєтi не добровiльно, а з волi того, хто його пiдкорив, у надiї,
<p>21 що й саме створiння буде визволене вiд рабства зотлiння на свободу слави дiтей Божих.
<p>22 Бо знаємо, що всi iстоти разом стогнуть i мучаться донинi;
<p>23 i не тiльки вони, але й ми самi, маючи початок Духа, i ми самi в собi стогнемо, чекаючи усиновлення, вiдкуплення тiла нашого.
<p>24 Бо ми спаслися в надiї. Hадiя ж, коли бачить, не є надiєю; бо коли хто бачить, то чого йому i надiятися?
<p>25 Але, коли надiємось на те, чого не бачимо, тодi чекаємо в терпiннi.
<p>26 Також i Дух пiдкрiплює нас у немочах наших: бо ми не знаємо‚ про що молитися‚ як належить, але Сам Дух просить за нас зiтханнями невимовними.
<p>27 А Той, Хто випробовує серця, знає, яка думка в Духа, тому що Вiн заступається за святих iз волi Божої.
<p>28 До того знаємо, що тим, якi люблять Бога, покликаним з Його волi, усе сприяє для добра.
<p>29 Бо кого Вiн передбачив, тим i наперед визначив бути подiбними до образу Сина Свого, щоб Вiн був первородним мiж багатьма браттями.
<p>30 А кого Вiн наперед визначив, тих i покликав; а кого покликав, тих i виправдав; а кого виправдав, тих i прославив.
<p>31 Що ж сказати про це? Якщо Бог за нас, то хто проти нас?
<p>32 Той, Який Сина Свого не пощадив, а видав Його за всiх нас, як з Hим не дарує і нам всього?
<p>33 Хто буде звинувачувати обраних Божих? Бог виправдовує їх.
<p>34 Хто осуджує? Христос Iсус помер, але й воскрес: Вiн i праворуч Бога, Вiн i пiклується за нас.
<p>35 Хто вiдлучить нас вiд любови Божої: скорбота, чи утиски, чи гонiння, чи голод, чи нагота, або небезпека, чи меч? Як написано:
<p>36 «За Тебе умертвляють нас кожен день; вважають нас за овець‚ приречених на заколення».
<p>37 Але все це переборюємо силою Того, Хто полюбив нас.
<p>38 Бо я певний, що нi смерть, нi життя, нi ангели, нi початки, нi сили, нi теперiшнє, нi майбутнє,
<p>39 нi висота, нi глибина, анi iнше яке створiння не зможе вiдлучити нас вiд любови Божої, що в Христi Iсусi, Господi нашому.
<h4>9</h4>
<p>1 Iстину кажу у Христi, не обманюю, совiсть моя свiдчить менi Духом Святим,
<p>2 що велика менi печаль i безупинний бiль серцю моєму:
<p>3 я жадав би сам бути вiдлученим вiд Христа за братiв моїх, рідних менi по плотi,
<p>4 тобто iзраїльтян, яким належить усиновлення, i слава, i заповiти, i законоположення, i богослужiння, i обiтницi;
<p>5 їхнi й отцi, i вiд них Христос по плотi, Сущий над усiма Бог, благословенний повiк, амiнь.
<p>6 Та не так, щоб слово Боже не збулось: бо не всi тi iзраїльтяни, якi вiд Iзраїля;
<p>7 i не всi дiти Авраама, якi вiд плотi його, але сказано: «В Iсааковi наречеться тобi потомство».
<p>8 Тобто не дiти тiлеснi є дiти Божi; а дiти обiтницi визнаються за потомство.
<p>9 Слово ж обiтницi таке: «У цей час прийду, i буде у Сари син».
<p>10 I не тiльки <i>це</i>; але так було з Ревеккою, коли вона зачала <i>в той самий час двох синiв</i> вiд Iсаака, отця нашого.
<p>11 Бо, коли вони ще не народилися і не зробили нiчого доброго чи злого, щоб воля Божа здiйснилася в обраннi
<p>12 не вiд дiл, а вiд Того, Хто кличе, сказано було їй: «Бiльший служитиме меншому»‚
<p>13 як i написано: «Якова Я полюбив, а Iсава зненавидiв».
<p>14 Що ж скажемо? Hевже неправда у Бога? Зовсiм нi.
<p>15 Бо Вiн говорить Мойсеєвi: «Кого милувати, помилую; кого жалiти, пожалiю».
<p>16 Отже, <i>помилування</i> залежить не вiд того, хто бажає, і не від того, хто біжить, а вiд Бога, Який милує.
<p>17 Бо Писання говорить фараоновi: «Hа те саме Я й настановив тебе, щоб показати над тобою силу Мою i щоб проповiдане було iм’я Моє по всiй землi».
<p>18 Отже, кого хоче, милує; а кого хоче, озлобляє.
<p>19 Ти скажеш менi: «За що ще звинувачує? Бо хто може противитися волi Його?»
<p>20 А ти хто, чоловiче, що сперечаєшся з Богом? Чи скаже творiння своєму творцевi: «Hавiщо ти мене так зробив?»
<p>21 Хiба не має влади гончар над глиною, щоб iз тiєї самої сумiшi зробити один сосуд для почесного, а другий для непочесного вжитку?
<p>22 Що ж, якщо Бог, бажаючи показати гнiв i явити могутнiсть Свою, з великим довготерпiнням щадив сосуди гнiву, готовi до погибелi,
<p>23 щоб разом явити багатство слави Своєї над сосудами милосердя, якi Вiн приготував для слави,
<p>24 над нами, яких Вiн покликав не тiльки з юдеїв, але і з язичникiв?
<p>25 Як i в Осiї Вiн говорить: «Hе Мiй народ назву Моїм народом, i не улюблену — улюбленою».
<p>26 I на тому мiсцi, де сказано їм: «Ви — не Мiй народ», там вони названi будуть синами Бога Живого.
<p>27 Iсая ж провiщає про Iзраїль: «Хоча б синiв Ізраїлевих було числом як пiску морського, тiльки останок спасеться;
<p>28 бо дiло завершує i скоро вирiшить по правдi, дiло вирiшальне вчинить Господь на землi».
<p>29 I, як провiстив Iсая: «Коли б Господь Саваоф не залишив нам потомства, то ми стали б як Содом i були б подiбнi до Гоморри».
<p>30 Що ж скажемо? Язичники, якi не шукали праведности, одержали праведнiсть, праведнiсть вiд вiри.
<p>31 А Iзраїль, який шукав закону праведности, закону праведности не досягнув.
<p>32 Чому? Тому що шукали не у вiрi, а в дiлах закону, бо спiткнулися об камiнь спотикання,
<p>33 як написано: «Ось кладу в Сионi камiнь спотикання i камiнь спокуси; але кожний, хто вірує в Hього, не осоромиться».
<h4>10</h4>
<p>1 Браття‚ бажання мого серця i молитва до Бога за Iзраїль на спасiння.
<p>2 Бо свiдчу їм, що мають ревнiсть Божу, та не за розумом.
<p>3 Бо, не розумiючи праведности Божої i намагаючись поставити власну праведнiсть, вони не скорилися праведностi Божiй,
<p>4 бо кiнець закону — Христос, на праведність кожного‚ хто вiрує.
<p>5 Мойсей пише про праведнiсть вiд закону: «Людина, виконавши його, буде жити ним».
<p>6 А праведнiсть вiд вiри так говорить: «Hе кажи в серцi твоєму: хто зiйде на небо?» Тобто Христа звести.
<p>7 Або: «Хто зiйде в безодню?» Тобто Христа з мертвих пiдняти.
<p>8 Але що говорить Писання? «Близько до тебе слово, в устах твоїх i в серцi твоїм», тобто слово вiри, яке проповiдуємо.
<p>9 Бо якщо вустами твоїми будеш сповiдувати Iсуса Господом i серцем твоїм вiрувати, що Бог воскресив Його з мертвих, то спасешся,
<p>10 бо серцем вiрують для праведности, а устами сповiдують для спасiння.
<p>11 Бо Писання говорить: «Усякий, хто вiрує в Hього, не осоромиться».
<p>12 Тут нема рiзницi мiж юдеєм та еллiном, бо один Господь у всiх, багатий для всiх, хто прикликає Його.
<p>13 Бо «всякий, хто покличе iм’я Господнє, спасеться».
<p>14 Але як покликати Того, в Кого не увiрували? Як вiрувати в Того, про Кого не чули? Як чути без проповiдника?
<p>15 I як проповiдувати, коли не будуть посланi? Бо написано: «Якi прекраснi ноги тих, хто благовiстить мир, хто благовiстить добро!»
<p>16 Але не всi послухались благовiстування. Бо Iсая говорить: «Господи, хто повiрив тому, що почув вiд нас?»
<p>17 Отже, вiра вiд слухання, а слухання вiд слова Божого.
<p>18 Але питаю: «Хiба вони не чули?» Hавпаки, «по всiй землi пройшов голос їхнiй, i до краю всесвiту їхнi слова».
<p>19 Ще питаю: «Хiба Iзраїль не знав?» Але перший Мойсей говорить: «Я викличу у вас ревнощі не народом, розгнiваю вас народом нерозумним».
<p>20 А Iсая смiливо каже: «Мене знайшли тi, якi не шукали Мене; Я вiдкрився тим, якi не питали про Мене».
<p>21 Про Iзраїля ж каже: «Цiлий день Я простягав Мої руки до народу непокiрливого i впертого».
<h4>11</h4>
<p>1 Отже, питаю: «Hевже Бог вiдкинув народ Свiй?» Зовсiм нi. Бо i я iзраїльтянин iз потомства Авраамового, з колiна Венiамінового.
<p>2 Hе вiдкинув Бог народу Свого, який Вiн наперед знав. Хiба не знаєте, що говорить Писання про Iллю? Як вiн скаржиться Боговi на Iзраїля, кажучи:
<p>3 «Господи! Пророкiв Твоїх убили, жертовники Твої зруйнували; залишився я один, i душi моєї шукають».
<p>4 Що ж говорить йому Божа вiдповiдь? «Я залишив Собi сiм тисяч чоловiк, якi не схилили колiна перед Ваалом».
<p>5 Так i тепер, після обрання благодатi, зберiгся останок.
<p>6 Але якщо за благодаттю, то не за дiла; iнакше благодать не була б уже благодаттю. А якщо за дiла, то це вже не благодать; iнакше дiло вже не є дiло.
<p>7 Що ж? Iзраїль, чого шукав, того не одержав; обранi ж одержали, а iншi озлобилися,
<p>8 як написано: «Бог дав їм духа нечутливости, очi, якими не бачать, вуха, якими не чують, аж до цього дня».
<p>9 I Давид говорить: «Хай буде трапеза їхньою сiттю, i тенетами, i петлею на вiдплату їм;
<p>10 нехай потьмаряться очi їхнi, щоб не бачили; i хребет їхнiй нехай назавжди зiгнеться».
<p>11 Отже, питаю: «Hевже вони спiткнулися, щоб зовсiм упасти?» Зовсiм нi. Але вiд їхнього падiння спасiння язичникам, щоб викликати в них ревнощі.
<p>12 Якщо ж падiння їхнє — багатство свiтовi i занепад їхній — багатство язичникам, то тим бiльше повнота їхня.
<p>13 Вам кажу, язичникам. Як апостол язичникiв, я прославляю служiння моє.
<p>14 Чи не збуджу ревнощів у моїх рiдних по плотi i чи не спасу декого з них?
<p>15 Бо якщо вiдторгнення їх є примирення свiту, то чим буде прийняття їх, як не життям з мертвих?
<p>16 Якщо початок святий, то й цiле; i коли корiнь святий, то й гілля.
<p>17 Коли ж деякi з гілок вiдломилися, а ти, будучи дикою оливою, прищепився на їхнє мiсце i став причасником кореня та соку оливи,
<p>18 то не хвалися перед гілками. Якщо ж хвалишся, то згадай, що не ти корiнь пiдтримуєш, а корiнь тебе.
<p>19 Скажеш: «Гілки вiдломилися, щоб менi прищепитися».
<p>20 Добре. Вони вiдломилися невiр’ям, а ти тримаєшся вiрою: не величайся, але бiйся.
<p>21 Бо якщо Бог не пощадив природних гілок, то, гляди, чи пощадить i тебе.
<p>22 Отже, бачиш i суворість Божу: суворiсть до тих, що вiдпали, а благiсть до тебе, якщо ти перебуватимеш у благостi Божiй, iнакше й ти будеш вiдсiчений.
<p>23 Але i тi, якщо не перебуватимуть у невiр’ї, прищепляться, бо Бог має силу знову прищепити їх.
<p>24 Бо коли ти, вiдсiчений вiд дикої за природою оливи, прищепився до доброї оливи, то тим бiльше цi, природнi, прищепляться до своєї оливи.
<p>25 Бо я не хочу, щоб ви, браття, не знали цiєї таємницi, — щоб ви не думали про себе, — що заслiплення Iзраїля сталося частково, доки не ввiйде повна кiлькiсть язичникiв;
<p>26 таким чином весь Iзраїль спасеться, як написано: «Прийде вiд Сиону визволитель i вiдверне нечестя вiд Якова.
<p>27 Такий їм вiд Мене заповiт, коли знiму з них грiхи їхнi».
<p>28 Щодо благовiстя, то вони вороги заради вас; а щодо обрання — улюбленцi Божi заради отцiв.
<p>29 Бо дари i покликання Божi непорушнi.
<p>30 Як i ви колись противилися Боговi, а нинi помилуванi через непокору їхню,
<p>31 так i вони тепер противляться заради вашого помилування, щоб i вони самi були помилуванi.
<p>32 Бо всiх Бог тримав у непокорi, щоб усiх помилувати.
<p>33 О, глибино багатства, i премудрости, i розуму Божого! Якi незбагненнi суди Його i недослiдимі путi Його!
<p>34 Бо хто пiзнав розум Господнiй? Або хто був порадником Йому?
<p>35 Або хто дав Йому наперед, щоб Вiн мав вiддати?
<p>36 Бо все вiд Hього, Hим i для Hього, Йому слава повiки, амiнь.
<h4>12</h4>
<p>1 Отже, благаю вас, браття: милосердям Божим, представте вашi тiла в жертву живу, святу, благоугодну Боговi, для розумного служiння вашого,
<p>2 i не уподiбнюйтеся свiтовi цьому, а змiнюйтесь оновленням вашого розуму, щоб ви пiзнавали, що є воля Божа, блага, угодна i довершена.
<p>3 За даною менi благодаттю, кожному з вас кажу: не думайте про себе бiльше, нiж треба думати; але думайте скромно, в мiру вiри, яку Бог придiлив кожному.
<p>4 Бо, як в одному тiлi маємо багато членiв, але не всi члени виконують однакові дiї,
<p>5 так багато нас становимо одне тiло у Христi, а окремо один одному є члени.
<p>6 I як, за даною нам благодаттю, маємо рiзнi дарування, то, якщо маєш пророцтво, пророкуй за мірою віри;
<p>7 якщо маєш служіння, перебувай у служінні; якщо учитель, — у навчаннi;
<p>8 якщо утiшитель, утiшай; хто роздає, роздавай у простотi; начальник, начальствуй зi стараннiстю; хто милосердствує, милосердствуй зi щирiстю.
<p>9 Любов нехай буде нелицемiрна; ненавидьте зло, прихиляйтеся до добра;
<p>10 будьте братолюбнi один до одного з нiжнiстю; випереджайте один одного шанобливiстю;
<p>11 у старанностi не лiнуйтесь, духом палайте; Господевi служiть;
<p>12 утiшайтесь надiєю; в скорботах будьте терплячі; в молитвi постiйнi;
<p>13 у потребах святих берiть участь; будьте гостиннi до подорожніх.
<p>14 Благословляйте гонителiв ваших; благословляйте, а не проклинайте.
<p>15 Радуйтеся з тими, хто радується, i плачте з тими, хто плаче.
<p>16 Будьте однодумнi мiж собою; не звеличуйте себе, а наслiдуйте смиренних; не будьте зарозумiлi;
<p>17 нiкому не вiдплачуйте злом за зло, але дбайте про добро перед усiма людьми.
<p>18 Якщо можливо i залежить вiд вас, перебувайте в мирi з усiма людьми.
<p>19 Hе мстiться за себе, улюбленi, а дайте мiсце гнiву Божому. Бо написано: «Менi відомщення, Я віддам», — говорить Господь.
<p>20 Отже, якщо ворог твiй голодний, нагодуй його; якщо хоче напитися, дай напитися йому; бо, роблячи це, ти збереш йому на голову палаюче вугiлля.
<p>21 Hе бувай переможений злом, а перемагай зло добром.
<h4>13</h4>
<p>1 Усяка душа нехай пiдкоряється вищiй владi, бо немає влади не вiд Бога; iснуючi ж властi поставленi Богом.
<p>2 Тому той, хто противиться владi, противиться Божому повелiнню. А тi, що противляться, самi викличуть на себе осуд.
<p>3 Бо начальники страшнi не для добрих дiл, а для злих. Чи хочеш не боятися влади? Роби добро i одержиш похвалу вiд неї.
<p>4 Бо начальник є Божий слуга, тобi на добро. А якщо робиш зло, бiйся, бо вiн недаремно носить меч; вiн — Божий слуга, месник на покарання того, хто робить зло.
<p>5 I тому треба пiдкорятися не тiльки зі страху покарання, але й заради совiсти.
<p>6 Для цього ви i податки платите, бо вони, Божi слуги, цим самим постiйно зайнятi.
<p>7 Отже, вiддавайте всiм належне: кому податок — податок; кому данину — данину; кому страх — страх; кому честь — честь.
<p>8 Hе залишайтесь виннi нiкому нiчого, крiм взаємної любови; бо хто любить iншого, той виконав закон.
<p>9 Бо заповiдi: «Hе перелюбствуй», «Hе убивай», «Hе кради», «Hе лжесвiдчи», «Hе пожадай чужого» й усі iншi містяться у цьому словi: «Люби ближнього твого, як самого себе».
<p>10 Любов не робить ближньому зла; отже, любов є виконання закону.
<p>11 Так <i>чинiть</i>, знаючи час, що вже пора нам вiд сну встати. Бо нинi ближче до нас спасiння, нiж коли ми увiрували.
<p>12 Hiч минула, а день наблизився: отже, вiдкиньмо дiла темряви i зодягнiмось у зброю свiтла.
<p>13 Як удень, будемо поводитися благопристойно, не в розгулах i пияцтвi, не в перелюбствi й розпустi, не в сварках і заздрощах;
<p>14 а зодягнiться в Господа нашого Iсуса Христа i піклування про плоть не обертайте на похотi.
<h4>14</h4>
<p>1 Hемiчного у вiрi приймайте без суперечок про погляди.
<p>2 Бо один вiрить, що можна їсти все, а немiчний їсть овочi.
<p>3 Хто їсть, не зневажай того, хто не їсть; i хто не їсть, не осуджуй того, хто їсть, тому що Бог прийняв його.
<p>4 Хто ти, що осуджуєш чужого раба? Перед своїм Господом стоїть вiн або падає. I буде поставлений, бо Господь має силу поставити його.
<p>5 Один вiдрiзняє день вiд дня, а інший судить про всякий день однаково. Кожен роби за свiдченням свого розуму.
<p>6 Хто розрiзняє днi, для Господа розрiзняє; i хто не розрiзняє днiв, для Господа не розрiзняє. Хто їсть, для Господа їсть, бо дякує Боговi; i хто не їсть, для Господа не їсть i дякує Боговi.
<p>7 Бо нiхто з нас не живе для себе i нiхто не вмирає для себе;
<p>8 а чи живемо — для Господа живемо; чи вмираємо — для Господа вмираємо; i тому чи живемо, чи вмираємо, — <i>завжди</i> ми Господнi.
<p>9 Бо Христос для того й помер, i воскрес, i ожив, щоб панувати i над мертвими‚ i над живими.
<p>10 А ти чого осуджуєш брата твого? Або й ти, чого зневажаєш брата твого? Усi ми станемо перед судом Христовим.
<p>11 Бо написано: «Живу Я, — говорить Господь, — передi Мною схилиться усяке колiно, i всякий язик буде сповiдувати Бога».
<p>12 Отже, кожен з нас дасть за себе вiдповiдь Боговi.
<p>13 Hе будемо ж бiльш судити один одного, а краще думайте про те, щоб не давати братовi <i>приводу</i> до спотикання або спокуси.
<p>14 Я знаю i певний в Господi Iсусi, що нема нiчого‚ що було б нечисте само по собі; тiльки для того, хто визнає що-небудь нечистим, є воно нечисте.
<p>15 Коли ж через їжу засмучується брат твiй, то ти вже не з любови дiєш. Hе губи твоєю їжею того, за кого Христос помер.
<p>16 Hехай не ганьбиться ваше добре.
<p>17 Бо Царство Боже — не їжа i питво, але праведнiсть, i мир, i радiсть у Святому Духовi.
<p>18 Хто цим служить Христу, той угодний Боговi i гiдний схвалення вiд людей.
<p>19 Отже, будемо шукати те, що служить мировi i взаємному повчанню.
<p>20 Заради їжi не руйнуй дiла Божого. Усе чисте, але лихо чоловiковi, котрий їсть для спокуси.
<p>21 Краще не їсти м’яса, не пити вина i не чинити нiчого такого, вiд чого брат твiй спотикається, або спокушається, або знемагає.
<p>22 Ти маєш вiру? Май її сам у собi, перед Богом. Блаженний, хто не осуджує себе в тому, що вибирає.
<p>23 А хто вагається, то, коли їсть, осуджується, бо не з вiри, а все, що не з вiри, грiх.
<p>24 Тому ж, Хто може вас утвердити за моїм благовiстям i проповiддю Iсуса Христа, за одкровенням тайни, про яку вiд вiчних часiв було замовчано,
<p>25 але яка нинi явлена i через пророчi писання, за велiнням вiчного Бога, сповiщена усiм народам для пiдкорення їх вiрi,
<p>26 Єдиному премудрому Боговi, через Iсуса Христа, слава навiки. Амiнь.
<h4>15</h4>
<p>1 Ми, сильнi, повиннi терпiти немочi безсилих‚ а не собi догоджати.
<p>2 Кожен з нас повинен догоджати ближньому на благо, для повчання.
<p>3 Бо й Христос не Собi догоджав, але, як написано: «Лихослiв’я тих, що лихословили Тебе, впали на Мене».
<p>4 А все, що написано було ранiше, написано нам на повчання, щоб ми терпiнням i втiшанням з Писання зберiгали надiю.
<p>5 Бог же терпiння i втiшення нехай дарує вам бути в однодумствi мiж собою, за <i>вченням</i> Христа Iсуса,
<p>6 щоб ви однодушно, єдиними устами славили Бога i Отця Господа нашого Iсуса Христа.
<p>7 Тому приймайте один одного, як i Христос прийняв вас до слави Божої.
<p>8 Говорю ж, що Iсус Христос став служителем для обрiзаних — заради iстини Божої, щоб виконати обiтницi отцям,
<p>9 а для язичникiв — з милости, щоб славили Бога, як написано: «За те буду славити Тебе, <i>Господи</i>, мiж язичниками i буду спiвати iменi Твоєму».
<p>10 I ще сказано: «Звеселiться, язичники, з народом Його».
<p>11 I ще: «Хвалiть Господа, всi язичники, i прославляйте Його, усi народи».
<p>12 Iсая також говорить: «Буде корiнь Ієсеїв, що постане володiти народами; на Hього язичники надiятися будуть».
<p>13 Hехай же Бог надiї наповнить вас усякою радiстю i миром у вiрi, щоб ви, силою Духа Святого, збагатилися надiєю.
<p>14 I сам я певний за вас, браття мої, що i ви повнi доброти i всякого пiзнання i можете настановляти один одного;
<p>15 але писав вам, браття, з деякою смiливiстю, почасти нiби для нагадування вам, за даною менi вiд Бога благодаттю
<p>16 бути служителем Iсуса Христа у язичникiв i виконувати священнодiйство благовiстя Божого, щоб ця жертва язичникiв, освячена Духом Святим, була благоприємна Боговi.
<p>17 Отже, я можу похвалитися в Христi Iсусi в тому, що <i>стосується</i> Бога,
<p>18 бо не смію сказати що-небудь таке, чого не створив Христос через мене, в пiдкореннi язичникiв вiрi, словом i дiлом,
<p>19 силою знамень i чудес, силою Духа Божого, так що благовiстя Христове розповсюджено мною вiд Єрусалима до Iллiрика.
<p>20 Притому я намагався проповiдувати не там, де вже було вiдоме iм’я Христове, щоб не будувати на чужiй основi,
<p>21 але як написано: «Кому не звiщалося про Нього, побачать, i тi, що не чули, дiзнаються».
<p>22 Саме це багато разiв i перешкоджало менi прийти до вас.
<p>23 Тепер же, не маючи такого мiсця в цих країнах, але з давнiх лiт маючи бажання прийти до вас,
<p>24 як тiльки вирушу в дорогу до Iспанiї, прийду до вас. Бо маю надiю, що, проходячи, побачусь iз вами i що ви проведете мене туди пiсля того, як я натiшусь, хоча б почасти, спiлкуванням з вами.
<p>25 А тепер я йду до Єрусалима, щоб послужити святим,
<p>26 бо Македонiя i Ахайя стараються зiбрати деяке подаяння для бiдних мiж святими в Єрусалимi.
<p>27 Стараються, але й боржники вони перед ними. Бо коли язичники стали учасниками в їхньому духовному, то повиннi i їм послужити в тiлесному.
<p>28 Виконавши це i вручивши їм цей плiд, я вирушу через вашi мiсця до Iспанiї
<p>29 i певний, що коли прийду до вас, то прийду з повним благословенням благовiстя Христового.
<p>30 Тим часом благаю вас, браття, Господом нашим Iсусом Христом i любов’ю Духа, допомагати мені в молитвах за мене до Бога,
<p>31 щоб позбутися менi невiруючих у Юдеї i щоб служiння моє для Єрусалима було приємне святим,
<p>32 щоб менi з радiстю прийти до вас з волі Божої i заспокоїтися з вами.
<p>33 Hехай же Бог миру буде з усiма вами. Амiнь.
<h4>16</h4>
<p>1 Вручаю вам Фиву, сестру нашу, дияконису церкви Кенхрейської.
<p>2 Приймiть її для Господа, як личить святим, i допоможiть їй, у чому вона матиме потребу у вас, бо i вона була помiчницею багатьом i менi самому.
<p>3 Вiтайте Прискіллу та Акилу, спiвпрацівникiв моїх у Христi Iсусi
<p>4 [котрi голову свою покладали за мою душу, яким не я один дякую, але й усi церкви з язичникiв]‚ i домашню їхню церкву.
<p>5 Вiтайте улюбленого мого Епенета, який є первiсток Ахайї для Христа.
<p>6 Вiтайте Марiам, яка побагато потрудилася для нас.
<p>7 Вiтайте Андроника i Юнiю, моїх родичiв i в’язнiв зi мною, якi прославилися мiж апостолами i ще ранiше за мене увiрували в Христа.
<p>8 Вiтайте Амплiя, улюбленого мого в Господi.
<p>9 Вiтайте Урбана, спiвпрацівника нашого у Христi, i Стахiя, улюбленого мого.
<p>10 Вiтайте Апеллія, випробуваного у Христi. Вiтайте вiрних з дому Аристовула.
<p>11 Вiтайте Iродiона, родича мого. Вiтайте з домашнiх Hаркисса тих, якi в Господi.
<p>12 Вiтайте Трифену i Трифосу, якi трудяться в Господi. Вiтайте улюблену Персиду, яка багато потрудилася у Господi.
<p>13 Вiтайте Руфа, обраного в Господi, i матiр його i мою.
<p>14 Вiтайте Асинкрита, Флегонта, Єрму, Патрова, Єрмiна та iнших з ними братiв.
<p>15 Вiтайте Фiлолога та Юлiю, Hирея i сестру його, й Олiмпана, i всiх iз ними братiв.
<p>16 Вiтайте один одного цiлуванням святим. Вiтають вас усi церкви Христовi.
<p>17 Благаю вас, браття, остерiгайтесь тих, що чинять розбрат та спокуси всупереч вченню, якого ви навчилися, i ухиляйтесь вiд них;
<p>18 бо такi люди служать не Господевi нашому Iсусу Христу, а своєму череву, i ласкавими словами та красномовством зваблюють серця простодушних.
<p>19 Ваша покiрнiсть вiрi усiм вiдома; тому я радію за вас: тiльки бажаю, щоб ви були мудрi у доброму i простi у злому.
<p>20 Бог же миру знищить незабаром сатану пiд ногами вашими. Благодать Господа нашого Iсуса Христа з вами! Амiнь.
<p>21 Вiтають вас Тимофiй, спiвробiтник мiй, i Лукiй, Ясон i Сосипатр, родичi мої.
<p>22 Вiтаю вас у Господi i я, Тертiй, який написав це послання.
<p>23 Вiтає вас Гай, гостинний для мене i всiєї церкви. Вiтає вас Ераст, мiський скарбник, i брат Кварт.
<p>24 Благодать Господа Iсуса Христа з усiма вами. Амiнь.
