<h2></h2>
<h4>1</h4>
<p>1 Павло апостол, обраний не людьми i не через людину, але Iсусом Христом i Богом Отцем, Який воскресив Його з мертвих,
<p>2 i вся братiя, яка зi мною, — Церквам Галатiйським:
<p>3 благодать вам i мир вiд Бога Отця i Господа нашого Iсуса Христа,
<p>4 Який вiддав Себе Самого за грiхи нашi, щоб визволити нас вiд сучасного лукавого вiку, з волi Бога i Отця нашого;
<p>5 Йому i слава на вiки вiкiв. Амiнь.
<p>6 Дивуюся, що вiд того, хто покликав вас благодаттю Христовою, ви так скоро переходите до iншого благовiстування,
<p>7 яке, зрештою, не iнше, а тiльки є люди, що бентежать вас i хочуть спотворити благовiстування Христове.
<p>8 Та коли б навiть ми або ангел з неба став благовiстити вам не те, що ми вам благовiстили, нехай буде анафема.
<p>9 Як ми ранiше казали, так i тепер ще говорю: хто благовiстить вам не те, що ви прийняли, нехай буде анафема.
<p>10 Чи в людей я шукаю тепер благоволiння, чи у Бога? Чи людям я прагну догоджати? Якби я i тепер догоджав людям, не був би рабом Христовим.
<p>11 Сповiщаю ж вам, браття, що Євангелiє, яке я благовiстив, не є людське;
<p>12 бо я прийняв його i навчився не вiд людини, а через одкровення Iсуса Христа.
<p>13 Ви чули про мiй попереднiй спосiб життя в юдействi, що я жорстоко гнав Церкву Божу та руйнував її
<p>14 i перевершував у юдействi багатьох ровесникiв моїх у роді моєму, будучи надмiрним ревнителем батькiвських моїх передань.
<p>15 Коли ж Бог, Який обрав мене вiд утроби матерi моєї i покликав благодаттю Своєю, благоволив
<p>16 вiдкрити в менi Сина Свого, щоб я благовiстив Його язичникам, — я не став тодi ж радитися з плоттю i кров’ю
<p>17 i не пiшов у Єрусалим до тих, що стали апостолами ранiше за мене, а пiшов до Аравiї i знову повернувся в Дамаск.
<p>18 Потiм‚ через три роки‚ пiшов я до Єрусалима побачити Петра i пробув у нього днiв п’ятнадцять.
<p>19 Іншого з апостолiв не бачив нікого, тільки Якова, брата Господнього.
<p>20 А те, що пишу вам, як перед Богом, не обманюю.
<p>21 Потiм я пiшов до країн Сирiї та Киликiї.
<p>22 Церквам Христовим в Юдеї я особисто не був вiдомий,
<p>23 вони лише чули, що той, хто гнав їх колись, тепер благовiстить вiру, яку ранiш знищував, —
<p>24 i славили Бога за мене.
<h4>2</h4>
<p>1 Потiм, через чотирнадцять рокiв, я знову пiшов до Єрусалима з Варнавою, взявши з собою i Тита.
<p>2 Пiшов же за одкровенням i виклав їм, i особливо знатнiшим, благовiстування, яке я проповiдую язичникам, чи, бува, не даремно я труджуся або трудився.
<p>3 Але вони й Тита, який був зi мною, хоч i еллiна, не примушували обрiзатися,
<p>4 а перед лжебраттями, котрi потай прийшли пiдглядати нашу свободу, яку ми маємо в Христi Iсусi, щоб пiдкорити нас,
<p>5 ми нi в чому не поступилися i не скорились, щоб iстина благовiстування зберiгалась у вас.
<p>6 I у знаменитих будь-чим, якими б вони не були колись, для мене немає нiчого особливого. Бог на особу не вважає. I мені знаменитi нiчого не додали.
<p>7 Hавпаки, побачивши, що менi довiрено благовiстя серед необрiзаних, як Петровi серед обрiзаних
<p>8 (бо Той, Хто сприяв Петровi в апостольствi у обрiзаних, сприяв i менi у язичників),
<p>9 i довiдавшись про благодать, дану менi, Якiв, Кифа та Iоан, визнанi стовпи, подали менi руку єднання, щоб нам iти до язичникiв, а їм до обрiзаних,
<p>10 тiльки щоб ми пам’ятали про вбогих, що я i намагався виконувати ретельно.
<p>11 Коли ж прийшов Петро до Антиохiї, то я особисто протистав йому, бо вiн заслуговував на нарiкання.
<p>12 Бо до прибуття деяких вiд Якова вiн їв разом iз язичниками; а коли тi прийшли, вiн почав таїтися та вiдсторонятися, побоюючись обрiзаних.
<p>13 Разом з ним лицемiрили й iншi юдеї, так що навiть Варнава пристав до лицемiрства їхнього.
<p>14 А коли я побачив, що вони дiють неправдиво щодо iстини євангельської, я сказав Петровi перед усiма: якщо ти, будучи юдеєм, живеш по-язичеськи, а не по-юдейськи, то навiщо примушуєш язичникiв жити по-юдейськи?
<p>15 Ми за природою юдеї, а не грiшники з язичникiв.
<p>16 Однак, дiзнавшись, що людина виправдовується не дiлами закону, а тiльки вiрою в Iсуса Христа, i ми увiрували в Христа Iсуса, щоб виправдатися вiрою в Христа Iсуса, а не дiлами закону; бо дiлами закону не виправдається нiяка плоть.
<p>17 Якщо ж ми, шукаючи виправдання у Христi, самi виявилися грiшниками, то невже Христос є служитель грiха? Аж нiяк!
<p>18 Бо якщо я знову будую те, що зруйнував, то сам себе роблю злочинцем.
<p>19 Законом я вмер для закону, щоб жити для Бога. Я спiврозп’явся Христовi,
<p>20 i вже не я живу, а живе в менi Христос. А що нинi живу в плотi, то вiрою живу в Сина Божого, Який полюбив мене i вiддав Себе за мене.
<p>21 Hе вiдкидаю благодатi Божої; а якщо виправдання через закон, то Христос даремно вмер.
<h4>3</h4>
<p>1 О нерозумнi галати! Хто звабив вас не пiдкорятися iстинi; вас, перед очима яких зображений був Христос, нiби у вас розп’ятий?
<p>2 Одне тiльки хочу знати вiд вас: чи дiлами закону ви прийняли Духа, чи через навчання у вiрi?
<p>3 Hевже ви такi нерозумнi, що, почавши духом, закiнчуєте тепер плоттю?
<p>4 Так багато перетерпiли ви i невже даремно? О, коли б тiльки даремно!
<p>5 Той, Хто подає вам Духа i робить мiж вами чудеса, творить це дiлами закону чи через навчання у вiрi?
<p>6 Так Авраам повiрив Боговi, i це поставилося йому в праведнiсть.
<p>7 Отож знайте, що тi, хто вiрує, є сини Авраамовi.
<p>8 I Писання, передбачаючи, що через вiру Бог виправдає язичникiв, передвiстило Авраамовi: «У тобi благословляться всi народи».
<p>9 Отже, ті‚ що від віри‚ благословляться з вiрним Авраамом,
<p>10 а всi тi, що утверджуються на дiлах закону, перебувають пiд прокляттям. Бо написано: «Проклятий усякий, хто не виконує постiйно всього, що написано в книзi закону».
<p>11 А що законом нiхто не виправдається перед Богом, це зрозумiло, бо праведний вiрою живий буде.
<p>12 Закон не вiд вiри; але хто виконує його, той живий буде ним.
<p>13 Христос вiдкупив нас вiд прокляття закону, ставши за нас прокляттям (бо написано: «Проклятий усякий, хто висить на деревi»)‚
<p>14 щоб благословення Авраамове через Христа Iсуса поширилося на язичникiв, щоб нам вiрою прийняти обiтницю Духа.
<p>15 Браття! Кажу за розсудом людським: навiть затвердженого людиною заповiту нiхто не скасовує i не додає до нього нiчого.
<p>16 Але Авраамовi було дано обiтницi i сімені його. Hе казано «i нащадкам», нiби про багатьох, а як про одного: i нащадковi твоєму, Який є Христос.
<p>17 Я говорю про те, що заповiту про Христа, ранiш утвердженого Богом, закон, даний через чотириста тридцять рокiв, не скасовує так, щоб обiтниця втратила силу.
<p>18 Бо якщо за законом спадщина, то вже не за обiтницею; але Авраамовi Бог дарував її за обiтницею.
<p>19 Для чого ж тодi закон? Вiн був даний пiзнiше заради злочинiв, аж доки прийде нащадок, якому належить обiтниця; i вчинений він був через ангелiв, рукою посередника.
<p>20 Але посередника при одному не буває, а Бог один.
<p>21 Отже, хiба закон заперечує обiтницi Божi? Аж нiяк! Бо коли б даний закон мiг животворити, тодi воiстину праведнiсть була б вiд закону;
<p>22 але Писання всiх замкнуло пiд грiхом, щоб обiтницю дано було вiруючим за їхньою вiрою в Iсуса Христа.
<p>23 А до пришестя вiри ми були замкненi пiд охороною закону, до того часу, як належало вiдкритися вiрi.
<p>24 Тому закон був вихователем, який вiв нас до Христа, щоб нам виправдатися вiрою;
<p>25 коли ж прийшла вiра, ми вже не пiд вихователем.
<p>26 Бо всi ви — сини Божi через вiру в Христа Iсуса;
<p>27 усi ви, що в Христа хрестилися, у Христа одяглися.
<p>28 Hема вже ні юдея, нi язичника; нема ні раба, нi вiльного; нема ні чоловiчої статi, нi жiночої; бо всi ви — одно в Христi Iсусi.
<p>29 А коли ви Христовi, то ви нащадки Авраамовi i за обiтницею спадкоємцi.
<h4>4</h4>
<p>1 Ще скажу: доки спадкоємець — дитина, вiн нiчим не вiдрiзняється вiд раба, хоч i є господарем усього‚
<p>2 а перебуває пiд опiкунами i домоправителями до визначеного батьком строку.
<p>3 Так i ми, доки були дiтьми, поневоленi були стихiями свiту;
<p>4 коли ж настала повнота часу, послав Бог Сина Свого (Єдинородного), котрий народився від жони, був під законом,
<p>5 щоб викупити підзаконних, щоб нам прийняти всиновлення.
<p>6 А оскільки ви — сини, то послав Бог Духа Сина Свого в серця вашi, Який викликує: «Авва, Отче!»
<p>7 Тому ти вже не раб, а син, а якщо син, то i спадкоємець Божий через Iсуса Христа.
<p>8 Але тодi, не знавши Бога, ви служили богам, якi по сутi не є боги.
<p>9 Тепер же, пiзнавши Бога, або, краще, одержавши пiзнання вiд Бога, навiщо повертаєтеся знову до немiчних та вбогих стихiй i хочете ще знову себе поневолити їм?
<p>10 Ви спостерігаєте днi, мiсяцi, пори i роки.
<p>11 Боюся за вас, чи не даремно я трудився у вас.
<p>12 Прошу вас, браття, будьте, як я, бо i я, як ви. Ви нiчим не образили мене.
<p>13 Знаєте, що хоч я i в немочi плотi благовiстив вам у перший раз,
<p>14 але ви не зневажили і не вiдцуралися спокуси моєї в плотi моїй, а прийняли мене, як ангела Божого, як Христа Iсуса.
<p>15 Яке ж було блаженство ваше! Свiдчу вам, якби це було можливо, ви вирвали б очi свої i віддали менi.
<p>16 Hевже ж я став ворогом вашим, говорячи iстину?
<p>17 Пильнують про вас нещиро, хочуть вiдлучити вас, щоб ви дбали про них.
<p>18 Добре пильнувати в доброму завжди, а не лише в моїй присутностi у вас.
<p>19 Дiти мої, для яких я знову в муках народження, доки не вiдобразиться у вас Христос!
<p>20 Хотiв би тепер бути у вас i змiнити голос мiй, бо я не розумiю вас.
<p>21 Скажiть же менi ви, якi бажаєте бути пiд законом: хiба ви не слухаєте закону?
<p>22 Бо написано: «Авраам мав двох синiв: одного вiд рабинi, а другого вiд вiльної».
<p>23 Але той, хто вiд рабинi, народився за плоттю, а той, хто вiд вiльної‚ — за обiтницею.
<p>24 У цьому є iносказання. Це два завiти: один вiд гори Синайської, що народжує в рабство, це є Агар,
<p>25 бо Агар означає гору Синай в Аравiї i вiдповiдає нинiшньому Єрусалиму, бо вiн зi своїми дiтьми перебуває в рабствi;
<p>26 а вишнiй Єрусалим — вiльний: вiн мати всiм нам.
<p>27 Бо написано: «Звеселися, неплiдна, яка не родила; вигукни i виголоси, яка не мучилася родами; бо в одинокої значно бiльше дiтей, нiж у тiєї, що має чоловiка».
<p>28 Ми, браття, дiти обiтницi за Iсааком.
<p>29 Але як тодi той, який народився за плоттю, переслiдував народженого за духом, так i нинi.
<p>30 Що ж говорить Писання? «Вижени рабиню разом iз сином її, бо не може син рабинi бути спадкоємцем разом iз сином вiльної».
<p>31 Отже, браття, ми дiти не рабинi, а вiльної.
<h4>5</h4>
<p>1 Отже, стiйте у свободi, яку дарував нам Христос, i не пiдпадайте знову пiд ярмо рабства.
<p>2 Ось я, Павло, кажу вам: якщо ви обрiзуєтесь, не буде вам нiякої користi вiд Христа.
<p>3 Знову я свiдчу кожному чоловiковi, який обрiзується, що вiн повинен виконувати весь закон.
<p>4 Ви, що виправдовуєтеся законом, залишилися без Христа, вiдпали вiд благодатi,
<p>5 а ми духом чекаємо i сподiваємося праведности через вiру.
<p>6 Бо в Христi Iсусi не має сили нi обрiзання, нi необрiзання, а вiра, яка дiє любов’ю.
<p>7 Ви йшли добре; хто зупинив вас, щоб ви не пiдкорялись iстинi?
<p>8 Таке переконання не вiд Того, Хто покликав вас.
<p>9 Мала закваска все тiсто заквашує.
<p>10 Я певен за вас у Господi, що ви не будете мислити iнакше; а той, хто бентежить вас, хто б вiн не був, понесе на собi осудження.
<p>11 Браття! За що ж переслiдують мене, якщо я i тепер проповiдую обрiзання? Тодi припинилася б спокуса хреста.
<p>12 О, якби були видаленi тi, що пiдбурюють вас!
<p>13 До свободи ви покликанi, браття, тiльки щоб свобода ваша не стала приводом для догоджання плотi, але любов’ю служiть один одному.
<p>14 Бо весь закон в одному словi мiститься: «Люби ближнього твого, як самого себе».
<p>15 Коли ж ви один одного гризете i з’їдаєте, стережiться, щоб не знищили ви один одного!
<p>16 Я говорю: духом живiть, i ви не будете чинити похотi плотської,
<p>17 бо плоть бажає противного духовi, а дух — противного плотi: вони одне одному противляться, так що ви не те робите, чого хотiли б.
<p>18 Якщо ж дух вас провадить, то ви не пiд законом.
<p>19 Дiла плотськi явні: це — перелюб, блуд, нечистота, безсоромність,
<p>20 iдолослужiння, чародiйство, ворожнеча, чвари, заздрiсть, гнiв, розбрат, незгоди‚ (спокуси), єресi,
<p>21 ненависть, убивство, пияцтво, безчинство i таке інше. Попереджаю вас, як i ранiше попереджав, що тi, хто так роблять, Царства Божого не успадкують.
<p>22 Плiд же духа є: любов, радiсть, мир, довготерпiння, доброта, милосердя, вiра,
<p>23 лагiднiсть, стриманiсть. Hа таких нема закону.
<p>24 Але тi, що Христовi є‚ плоть свою розп’яли з пристрастями i похотями.
<p>25 Якщо ми живемо духом, то за духом повиннi й дiяти.
<p>26 Hе будьмо марнославнi, один одного дратувати, один одному заздрити.
<h4>6</h4>
<p>1 Браття! Якщо i впаде людина в якийсь грiх, ви, духовнi, виправляйте такого в дусi лагiдности, пильнуючи кожний себе, щоб i ти не був спокушений.
<p>2 Hосiть тягарi один одного i так здiйсните закон Христа.
<p>3 Бо хто вважає себе чимось, коли вiн є нiщо, той обманює себе.
<p>4 Кожний нехай випробовує своє дiло i тодi матиме похвалу тiльки в собi, а не в iншому,
<p>5 бо кожний свiй тягар понесе.
<p>6 Той, хто навчається слова, нехай дiлиться з наставником усяким добром.
<p>7 Hе обманюйтесь: Бог зневаженим не буває. Що посiє людина, те й пожне.
<p>8 Хто сiє для плотi своєї, вiд плотi пожне тлiння, а хто сiє для духа, вiд духа пожне життя вiчне.
<p>9 Роблячи добро, не будемо сумувати, бо у свiй час пожнемо, якщо не ослабнемо.
<p>10 Отже, доки є час, будемо робити добро всiм, а найбiльше ж своїм за вiрою.
<p>11 Бачите, як багато я написав вам власною рукою.
<p>12 Тi, якi бажають хвалитися плоттю, примушують вас обрiзуватися тiльки для того, щоб їх не гнали за хрест Христів,
<p>13 бо й самі тi, що обрiзуються, не дотримуються закону, але хочуть, щоб ви обрiзувалися, аби похвалитися вашою плоттю.
<p>14 А я не бажаю хвалитися, хiба тiльки хрестом Господа нашого Iсуса Христа, Яким для мене свiт розп’ятий i я для свiту.
<p>15 Бо у Христi Iсусi не має ваги нi обрiзання, нi необрiзання, а нове створiння.
<p>16 Тим, якi живуть за цим правилом, мир їм i милiсть та Iзраїлевi Божому.
<p>17 А втiм, нiхто не обтяжуй мене: бо я ношу рани Господа Iсуса на тiлi моїм.
<p>18 Благодать Господа нашого Iсуса Христа з духом вашим, браття! Амiнь.
