<h2></h2>
<h4>1</h4>
<p>1 Іуда, раб Ісуса Христа, брат Якова, покликаним, що освячені Богом Отцем i збережені Ісусом Христом:
<p>2 милість вам, i мир, i любов нехай примножаться.
<p>3 Улюблені! Маючи старання писати вам про загальне спасіння, я визнав за потрібне написати вам‚ благаючи боротися за віру, раз передану святим.
<p>4 Бо укралися деякі люди, що здавна призначені на цей осуд, нечестиві, якi благодать Бога нашого обертають на привід до розпусти i відкидають єдиного Владику Бога i Господа нашого Ісуса Христа.
<p>5 Я хочу нагадати вам, котрі вже знають про це, що Господь, визволивши народ із землі Єгипетської, потім вигубив тих, що не вірували,
<p>6 i ангелів, якi не зберегли своєї гідности, але залишили своє житло, Він зберігає у вічних кайданах, під темрявою на суд великого дня.
<p>7 Як Содом i Гоморра та навколишні міста, якi подібно до них блудодiяли i ходили за іншою плоттю, зазнавши кари вогню вічного, поставлені як приклад, —
<p>8 так само буде i з цими мрійниками, що оскверняють плоть, зневажають начальство i лихословлять високі властi.
<p>9 Михаїл же архангел, коли говорив із дияволом, сперечаючись про Мойсеєве тіло, не наважився винести зневажливого суду, але сказав: «Нехай заборонить тобі Господь».
<p>10 А ці лихословлять те, чого не знають; а що‚ як безсловесні тварини, із природи знають, тим розтлівають себе.
<p>11 Горе їм, бо йдуть дорогою Каїна i спокушаються мздою, як Валаам, i в упертості гинуть, як Корей.
<p>12 Такі бувають спокусою на ваших вечерях любови; бенкетуючи з вами, без страху відгодовують себе. Це безводні хмари, що носить вітер; осiннi дерева безплідні, двічі померлi, викорінені;
<p>13 люті морські хвилі, що піняться соромом своїм; зірки блукаючі, яким зберігається морок темряви навіки.
<p>14 Про них пророкував i Єнох, сьомий від Адама, кажучи: «Ось іде Господь із тисячами святих ангелів Своїх —
<p>15 учинити суд над усіма i викрити між ними нечестивих у всіх ділах, якi чинило їхнє безчестя, i в усіх жорстоких словах, що говорили на Нього нечестиві грішники».
<p>16 Це ті, що ремствують, нічим не задоволені i чинять за своїми похотями <i>нечестиво i беззаконно</i>, уста ж їхні гордовито промовляють; вони улещують особи задля користи.
<p>17 Але ви, улюблені, пам’ятайте проречене апостолами Господа нашого Ісуса Христа.
<p>18 Вони говорили вам, що в останній час з’являться ганьбителі, що діють за своїми нечестивими похотями.
<p>19 Це люди, котрі відділяють себе від єдности віри, душевні‚ що не мають духа.
<p>20 А ви, улюблені, навчаючись найсвятішої віри вашої, молячись Духом Святим,
<p>21 бережіть себе в любовi Божій, чекаючи милости від Господа нашого Ісуса Христа для вічного життя.
<p>22 I до одних будьте милостиві, з розсудом,
<p>23 а інших страхом спасайте, вихоплюючи з вогню; викривайте ж зі страхом, ненавидячи навіть одяг, що осквернений плоттю.
<p>24 Тому ж, Хто може зберегти вас без гріха і без скверни i поставити перед славою Своєю непорочними в радості,
<p>25 Єдиному Премудрому Богові, Спасителю нашому через Ісуса Христа Господа нашого, слава i велич, сила i влада перед усіма віками, і нині‚ i на всі віки. Амінь.
