<h2></h2>
<h4>1</h4>
<p>1 Про те, що було від початку, що ми чули, що бачили своїми очима, що розглядали i чого торкалися руки наші, про Слово життя, —
<p>2 бо життя явилось‚ i ми бачили‚ i свідчимо, i звіщаємо вам це вічне життя, яке було в Отця i явилось нам, —
<p>3 про те, що ми бачили i чули, звіщаємо вам, щоб i ви мали єднання з нами: а наше єднання — з Отцем i Сином Його, Ісусом Христом.
<p>4 I це пишемо вам, щоб радість ваша була повна.
<p>5 I ось благовiстя, яке ми чули від Нього i звіщаємо вам: Бог є світло, i немає в Ньому ніякої темряви.
<p>6 Коли ж ми кажемо, що маємо єднання з Ним, а ходимо в темряві, то ми неправду говоримо i не творимо істини;
<p>7 коли ж ходимо в світлі, подібно до того, як Він у світлі, то маємо єднання один з одним, i Кров Ісуса Христа, Сина Його, очищає нас від усякого гріха.
<p>8 Якщо кажемо, що не маємо гріха, — обманюємо самих себе, i правди немає в нас.
<p>9 Коли сповідаємо гріхи наші, то Він, будучи вірним i праведним, простить нам гріхи наші i очистить нас від усякої неправди.
<p>10 Коли кажемо, що ми не згрішили, то представляємо Його неправдомовним i слова Його немає в нас.
<h4>2</h4>
<p>1 Діти мої! Це пишу вам, щоб ви не грішили, а коли б хто згрішив, то ми маємо заступника перед Отцем, Ісуса Христа, Праведника.
<p>2 Він є очищення від гріхів наших, i не тільки від наших, але і від гріхів усього світу.
<p>3 А що ми пізнали Його, розуміємо з того, що дотримуємось Його заповідей.
<p>4 Хто говорить: «Я пізнав Його», але заповідей Його не виконує, той неправдомовець i немає в ньому правди;
<p>5 а хто дотримує слово Його, в тому істинно любов Божа здійснилася; з цього пізнаємо‚ що ми в Ньому.
<p>6 Хто говорить, що перебуває в Ньому, той повинен робити так, як Він робив.
<p>7 Улюблені! Пишу вам не нову заповідь, а заповідь давню, яку ви мали від початку. Давня заповідь — це слово, яке ви чули від початку.
<p>8 Але при тому i нову заповідь пишу вам, що є справді i в Ньому, i у вас, тому що темрява минає i правдиве світло вже світить.
<p>9 Хто говорить, що він у світлі, а ненавидить брата свого, той ще в темряві.
<p>10 Хто любить брата свого, той перебуває у світлі, i немає в ньому спокуси.
<p>11 А хто ненавидить брата свого, той перебуває в темряві, i в темряві ходить, i не знає, куди йде, бо темрява засліпила очі йому.
<p>12 Пишу вам, діти, бо прощаються вам гріхи iменi Його ради.
<p>13 Пишу вам, батьки, бо ви пізнали Сущого від початку. Пишу вам, юнаки, бо ви перемогли лукавого. Пишу вам, юнаки, бо ви пізнали Отця.
<p>14 Я написав вам, батьки, бо ви пізнали Безпочаткового. Я написав вам, юнаки, бо ви сильні, i слово Боже перебуває у вас, i ви перемогли лукавого.
<p>15 Не любіть світу, ні того, що в свiтi: хто любить світ, у тому немає любові Отчої.
<p>16 Бо все, що в світі: похіть плотська, похіть очима i гордість житейська, не від Отця, а від світу цього.
<p>17 I світ минає, i похіть його, а той, хто виконує волю Божу, перебуває повік.
<p>18 Діти! Остання це година! I як ви чули, що прийде антихрист — i тепер з’явилося багато антихристів, — з цього ми i пізнаємо, що остання година настала.
<p>19 Вони вийшли від нас, але не були наші: бо якби вони були наші, то залишилися б з нами; але вони вийшли‚ i через те виявилося, що не всі наші.
<p>20 Ви ж маєте помазання від Святого i знаєте все.
<p>21 Я написав вам не тому, що ви не знаєте істини, але тому, що ви знаєте її i що всяка неправда не від істини.
<p>22 Хто неправдомовець, як не той, хто відкидає, що Ісус є Христос? Це антихрист, що зрікається Отця i Сина.
<p>23 Кожен, хто зрікається Сина, не має i Отця, а хто сповідує Сина, має i Отця.
<p>24 Отже, що ви чули від початку, те нехай i перебуває у вас; якщо перебуватиме у вас те, що ви чули від початку, то i ви перебуватимете в Сині i в Отці.
<p>25 Обітниця ж, яку Він дав нам, є життя вічне.
<p>26 Це я написав вам про тих, що вводять вас в оману.
<p>27 А втім, помазання, яке ви одержали від Нього, у вас перебуває, i ви не маєте потреби, щоб хто вчив вас; а що саме це помазання вчить вас усьому, i воно істинне i нехибне, то чого воно навчило вас, у тому перебувайте.
<p>28 Отже, діти, перебувайте в Ньому, щоб‚ коли Він явиться, мали ми дерзновення i не осоромилися перед Ним у пришестя Його.
<p>29 Коли ви знаєте, що Він праведник, то зрозумійте i те, що кожен, хто творить правду, від Нього народився.
<h4>3</h4>
<p>1 Бачите, яку любов дав нам Отець, щоб нам називатися і бути дітьми Божими. Світ тому не знає нас, що не пізнав Його.
<p>2 Улюблені! Ми тепер діти Божі, але ще не відкрилося, що будемо. Знаємо тільки, що‚ коли відкриється, будемо подібні до Нього, тому що побачимо Його, як Він є.
<p>3 I кожний, хто має цю надiю на Нього, очищає себе, бо Він чистий.
<p>4 Усякий, хто чинить гріх, чинить i беззаконня; i гріх є беззаконня.
<p>5 I ви знаєте, що Він явився для того, щоб узяти гріхи наші, i що в Ньому немає гріха.
<p>6 Кожний, хто перебуває в Ньому, не грішить; усякий, хто грішить, не бачив Його i не пізнав Його.
<p>7 Діти! Нехай ніхто не вводить вас в оману. Хто творить правду, той праведний, як i Він праведний.
<p>8 Хто чинить гріх, той від диявола, бо спочатку диявол згрішив. Заради цього i явився Син Божий, щоб зруйнувати діла диявола.
<p>9 Кожний, народжений від Бога, не чинить гріха, тому що сім’я Його перебуває в ньому, i він не може грішити, бо народжений вiд Бога.
<p>10 Дiти Божi i дiти диявола пiзнаються так: усякий, хто не творить правди, не є вiд Бога, як i той, хто не любить брата свого.
<p>11 Бо таке є благовiстування, яке ви чули вiд початку, щоб ми любили один одного,
<p>12 не так, як Каїн, який був вiд лукавого i вбив брата свого. А за що вбив його? За те, що дiла його були злi, а дiла брата його — праведнi.
<p>13 Hе дивуйтеся, браття мої, якщо свiт ненавидить вас.
<p>14 Ми знаємо, що ми перейшли зi смерти в життя, бо любимо братiв; той, хто не любить брата, перебуває в смертi.
<p>15 Усякий, хто ненавидить брата свого, є людиновбивця; а ви знаєте, що нiякий людиновбивця не має життя вiчного, що в ньому перебувало б.
<p>16 Любов пiзнали ми з того, що Вiн поклав за нас душу Свою: i ми повиннi класти душi свої за братiв.
<p>17 А хто має достатки на свiтi, але, коли бачить брата свого в нуждi, зачиняє вiд нього своє серце, то як може перебувати в такому любов Божа?
<p>18 Дiти мої! Будемо любити не словом чи язиком, а дiлом i правдою.
<p>19 I ось iз цього пiзнаємо, що ми вiд iстини, i впокорюємо перед Hим серця нашi;
<p>20 бо якщо серце наше засуджує нас, то <i>тим бiльше Бог, бо</i> Бог бiльший від нашого серця i знає все.
<p>21 Улюбленi! Якщо наше серце не засуджує нас, то ми маємо дерзновення до Бога
<p>22 i, чого тільки попросимо, одержимо вiд Hього, бо дотримуємося заповiдей Його i робимо угодне для Hього.
<p>23 А заповiдь Його та, щоб ми вiрували в iм’я Сина Його Iсуса Христа i любили один одного, як Вiн заповiв нам.
<p>24 I хто зберiгає заповiдi Його, той перебуває в Hьому, i Вiн у тому. А що Вiн перебуває в нас, пiзнаємо від Духа, який Вiн дав нам.
<h4>4</h4>
<p>1 Улюбленi! Не всякому духовi вiрте, але випробовуйте духiв, чи вiд Бога вони, бо багато лжепророкiв з’явилось у свiтi.
<p>2 Духа Божого <i>i духа омани</i> пiзнавайте так: усякий дух, що сповiдує Iсуса Христа, Який прийшов у плотi, є вiд Бога;
<p>3 а всякий дух, що не сповiдує Iсуса Христа, <i>Який прийшов у плотi</i>, не є вiд Бога, але це дух антихриста, про якого ви чули, що вiн прийде i тепер уже є в свiтi.
<p>4 Дiти! Ви вiд Бога i перемогли їх; бо Той, Хто у вас, бiльший за того, хто у свiтi.
<p>5 Вони вiд свiту, тому i говорять, як у свiтi, i свiт слухає їх.
<p>6 Ми вiд Бога; той, хто знає Бога, слухає нас; хто не вiд Бога, той не слухає нас. З цього пiзнаємо духа iстини i духа омани.
<p>7 Улюбленi! Будемо любити один одного, бо любов вiд Бога, i кожен, хто любить, народжений вiд Бога i знає Бога.
<p>8 Хто не любить, той не пiзнав Бога, тому що Бог є любов.
<p>9 Любов Божа до нас вiдкрилась у тому, що Бог послав у свiт Єдинородного Сина Свого, щоб ми жили через Hього.
<p>10 У тому любов, що не ми полюбили Бога, а Вiн полюбив нас i послав Сина Свого на очищення від грiхів наших.
<p>11 Улюбленi! Якщо так полюбив нас Бог, то i ми повиннi любити один одного.
<p>12 Бога нiхто нiколи не бачив. Якщо ми любимо один одного, то Бог у нас перебуває, i довершена Його любов є в нас.
<p>13 Що ми перебуваємо в Hьому i Вiн у нас, пiзнаємо з того, що Вiн дав нам вiд Духа Свого.
<p>14 I ми бачили i свiдчимо, що Отець послав Сина Спасителем свiту.
<p>15 Хто сповiдує, що Iсус є Син Божий, в тому перебуває Бог i вiн у Бозi.
<p>16 I ми пiзнали любов, що має до нас Бог, i увiрували в неї. Бог є любов, i хто перебуває в любовi, перебуває в Бозi i Бог у ньому.
<p>17 Любов досягає в нас такої довершености, що ми маємо дерзновення в день судний, бо робимо в цьому свiтi, як Вiн.
<p>18 У любовi немає страху, але довершена любов проганяє страх, бо страх має муку. Той, хто боїться, не довершений у любовi.
<p>19 Будемо любити Його, бо Вiн ранiше полюбив нас.
<p>20 Хто каже: «Я люблю Бога», а брата свого ненавидить, той говорить неправду: бо той, хто не любить брата свого, якого бачить, як може любити Бога, Якого не бачить?
<p>21 I ми маємо вiд Hього таку заповiдь, щоб той, хто любить Бога, любив i брата свого.
<h4>5</h4>
<p>1 Всякий, хто вiрує, що Iсус є Христос, вiд Бога народжений, i кожен, Хто любить Того, Хто народив, любить i Того, Хто народився вiд Hього.
<p>2 Що ми любимо дiтей Божих, пiзнаємо з того, коли любимо Бога i дотримуємося заповiдей Його.
<p>3 Бо це є любов до Бога, щоб ми дотримувалися заповiдей Його; i заповiдi Його не тяжкi.
<p>4 Бо всякий, народжений вiд Бога, перемагає свiт; i ця перемога, що перемогла свiт, — вiра наша.
<p>5 Хто перемагає свiт, як не той, хто вiрує, що Iсус є Син Божий?
<p>6 Цей є Iсус Христос, Який прийшов водою i кров’ю i Духом, не водою тiльки, але водою i кров’ю, i Дух свiдчить про Hього, бо Дух є iстина.
<p>7 Бо троє свiдчать на небi: Отець, Слово i Святий Дух; i Цi троє — єдине.
<p>8 I троє свiдчать на землi: дух, вода i кров; i цi троє — про єдине.
<p>9 Якщо ми приймаємо свiдчення людське, то свiдчення Боже — бiльше, бо це є свiдчення Боже, яким Бог свiдчив про Сина Свого.
<p>10 Хто вірує в Сина Божого, має свідчення в собі самому; хто не вірує Богові, той робить Його неправдомовцем, бо не вірує в свідчення, яким Бог свідчив про Сина Свого.
<p>11 Свiдчення це полягає в тому, що Бог дарував нам життя вiчне, i це життя в Синi Його.
<p>12 Хто має Сина Божого, той має життя; хто не має Сина Божого, той не має життя.
<p>13 Це написав я вам, що вiруєте в iм’я Сина Божого, щоб ви знали, що ви, вiруючи в Сина Божого, маєте життя вiчне.
<p>14 I ось яке дерзновення ми маємо до Hього, що, коли просимо чого згiдно волі Його, Вiн слухає нас.
<p>15 А коли ми знаємо, що Вiн слухає нас у всьому, чого б ми не просили, — знаємо й те, що, чого просимо, одержуємо вiд Hього.
<p>16 Коли хто бачить свого брата, який грiшить грiхом не на смерть, то нехай молиться, i Бог дасть йому життя, тобто тому, хто грiшить грiхом не на смерть. Є грiх на смерть: не про цей кажу, щоб вiн молився.
<p>17 Всяка неправда є грiх; але є грiх не на смерть.
<p>18 Ми знаємо, що всякий, народжений вiд Бога, не грiшить, але народжений вiд Бога береже себе, i лукавий не торкається його.
<p>19 Ми знаємо, що ми вiд Бога i що весь свiт лежить у злi.
<p>20 Знаємо також, що Син Божий прийшов i дав нам свiтло i розум, щоб ми пiзнали Бога iстинного i щоб були в iстинному Синi Його Iсусi Христi. Цей є iстинний Бог i життя вiчне.
<p>21 Дiти! Бережiть себе вiд iдолiв. Амiнь.
