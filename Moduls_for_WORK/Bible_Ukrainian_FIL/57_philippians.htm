<h2></h2>
<h4>1</h4>
<p>1 Павло i Тимофiй, раби Ісуса Христа, всiм святим у Христi Iсусi, що перебувають у Филипах, з єпископами i дияконами:
<p>2 благодать вам i мир вiд Бога Отця нашого i Господа Iсуса Христа.
<p>3 Дякую Боговi моєму при всякій згадці про вас,
<p>4 завжди у кожнiй молитвi моїй про всiх вас, приносячи з радiстю молитву мою,
<p>5 за вашу участь у благовiстуваннi вiд першого дня аж донинi,
<p>6 будучи впевнений у тому, що той, хто почав у вас добре дiло, вершитиме його аж до дня Iсуса Христа,
<p>7 як i належить менi думати про всiх вас, бо я маю вас у серцi у кайданах моїх, при захистi та утвердженнi благовiстя, вас усiх, як спiвучасникiв моїх у благодатi.
<p>8 Бог — свiдок, що я люблю всiх вас любов’ю Iсуса Христа
<p>9 i молюся за те, щоб любов ваша ще бiльше i бiльше зростала в пiзнаннi та всякому почуттi,
<p>10 щоб, пiзнаючи те, що краще, ви були чистi i не спiткнулися в день Христа,
<p>11 наповненi плодами праведности Iсусом Христом, на славу i похвалу Божу.
<p>12 Бажаю, браття, аби ви знали, що те‚ що зі мною сталося‚ послужило бiльшому успiху благовiстя,
<p>13 бо моє ув’язнення за Христа стало вiдомим усiй преторiї та всiм iншим,
<p>14 i бiльшість з братiв у Господi, пiдбадьорившись кайданами моїми, почали смiливiше, безбоязно проповiдувати слово Боже.
<p>15 Деякi, правда, через заздрощі i суперництво, а iншi з доброї волі Христа проповiдують.
<p>16 Однi з суперництва проповiдують Христа не чисто, думаючи збiльшити тягар кайданів моїх,
<p>17 а iншi — з любови, знаючи, що я поставлений захищати благовiстя.
<p>18 Але що до того? Як би не проповiдували Христа, удавано або щиро, я й тому радiю i радiтиму,
<p>19 бо знаю, що це послужить менi на спасiння за вашою молитвою i спiвдiянням Духа Iсуса Христа,
<p>20 при впевненостi й надiї моїй, що я нi в чому не буду осоромлений, але при всякому дерзновеннi i тепер, як i завжди, возвеличиться Христос у тiлi моєму, чи то життям, чи смертю.
<p>21 Бо для мене життя — Христос, i смерть — надбання.
<p>22 Якщо ж життя у плотi дає плiд моєму ділу, то не знаю, що обрати;
<p>23 вабить мене те й інше: маю бажання визволитися i бути з Христом, бо це незрiвнянно краще;
<p>24 а залишатися в плотi потрiбнiше для вас.
<p>25 I я певно знаю, що зостанусь i буду з усiма вами для вашого успiху й радости у вiрi,
<p>26 щоб похвала ваша у Христi Iсусi примножилася через мене, при моєму другому приходi до вас.
<p>27 Тiльки живiть достойно благовiстя Христового, щоб менi, чи прийду я i побачу вас, чи не прийду, чути про вас, що ви стоїте в одному дусi, змагаючись однодушно за вiру євангельську.
<p>28 Hе лякайтесь нi в чому противникiв; це для них ознака погибелi, а для вас — спасiння. I це вiд Бога,
<p>29 тому що вам дано ради Христа не тiльки вiрувати в Hього, але й страждати за Hього,
<p>30 таким самим подвигом, який ви бачили в менi i нинi чуєте про мене.
<h4>2</h4>
<p>1 Отже, коли є яке втiшення у Христi, коли є яка втiха любови, коли є яке єднання духу, коли є яке милосердя i жалiсливiсть,
<p>2 то доповнiть мою радiсть: майте однi думки, майте ту саму любов, будьте однодушнi та однодумнi;
<p>3 нiчого не робiть з суперництва або чванливости, але в покiрностi шануйте один одного вищим за себе.
<p>4 Hе про себе тiльки кожен турбуйся, але кожний i про iнших,
<p>5 бо у вас повиннi бути тi самi почування, як i в Христi Iсусi:
<p>6 Вiн, будучи образом Божим, не вважав за захват бути рiвним Боговi‚
<p>7 але принизив Себе Самого, прийнявши образ раба, зробившись подiбним до людей, i з вигляду став як чоловiк;
<p>8 упокорив Себе, був слухняним аж до смерти, i смерти хресної.
<p>9 Тому i Бог звеличив Його i дав Йому iм’я вище над усяке iм’я,
<p>10 щоб перед iменем Iсуса схилилося всяке колiно небесних, земних i пекельних
<p>11 i всякий язик сповiдував, що Господь Iсус Христос у славу Бога Отця.
<p>12 Отже, улюбленi мої, оскільки ви завжди були слухнянi, не тiльки в присутностi моїй, але значно бiльше тепер, пiд час моєї вiдсутности, зi страхом i трепетом дбайте про своє спасiння;
<p>13 тому що Бог створює в нас i хотiння, i дiяння за Своїм благоволiнням.
<p>14 Усе робiть без нарiкання й сумнiву,
<p>15 щоб вам бути бездоганними й чистими, дітьми Божими‚ непорочними серед непокiрного й розбещеного роду, в якому ви сяєте, як свiтила у свiтi,
<p>16 зберiгаючи Слово життя, на похвалу менi в день Христа, що я не даремно біг i не даремно трудився.
<p>17 Та коли я i роблюся жертвою за жертву i служiння вiри вашої, то радію i спiврадiю усiм вам.
<p>18 Про це саме i ви радiйте i спiврадiйте менi.
<p>19 Hадiюсь же в Господi Iсусi незабаром прислати до вас Тимофiя, щоб i я, довiдавшись про вашi обставини, утiшився духом.
<p>20 Бо я нiкого не маю такого старанного, хто б так щиро турбувався про вас.
<p>21 Бо всi шукають свого, а не того, що угодно Iсусу Христу.
<p>22 А його вiрнiсть вам вiдома, бо вiн, як син батьковi, служив менi у благовiстуваннi.
<p>23 Отже, я маю надiю послати його негайно, як тiльки дiзнаюсь, що буде зi мною.
<p>24 Я впевнений у Господi, що й сам скоро прийду до вас.
<p>25 А втiм, я вважав за потрiбне послати до вас Епафродита, брата i спiвробiтника та сподвижника мого, а вашого посланника i служителя в потребi моїй,
<p>26 бо вiн дуже бажав бачити всiх вас i тяжко тужив за тим, що до вас дiйшла чутка про його хворобу.
<p>27 Бо вiн був смертельно хворий, але Бог помилував його, i не його тiльки, але й мене, щоб не додалася менi печаль до печалi.
<p>28 Тому я скорiше послав його, щоб ви, побачивши його знову, зрадiли i я був менше засмучений.
<p>29 Приймiть же його в Господi з усякою радiстю i таких майте в пошанi,
<p>30 бо вiн за дiло Христове близький був до смерти, наражаючи на небезпеку життя, щоб доповнити ваш нестаток служіння менi.
<h4>3</h4>
<p>1 Втiм, браття мої, радуйтесь у Господi. Писати про те саме для мене необтяжливо, а для вас повчально.
<p>2 Стережiться псiв, стережiться лихих працiвникiв, стережiться обрiзання,
<p>3 бо обрiзання — ми, що служимо Боговi духом i хвалимось Iсусом Христом, а не надiємось на плоть.
<p>4 Хоч я можу надiятись i на плоть. Якщо хто iнший думає надiятись на плоть, то я бiльше,
<p>5 обрiзаний восьмого дня, з роду Iзраїлевого, колiна Венiамінового, єврей з євреїв, за законом фарисей,
<p>6 за ревнiстю — гонитель Церкви Божої, за правдою законною — непорочний.
<p>7 Але те, що для мене було перевагою, заради Христа я вважав за нiщо.
<p>8 Та i все я вважаю за нiщо заради переваги пiзнання Христа Iсуса, Господа мого: для Hього я вiд усього вiдмовився i все вважаю за смiття, щоб придбати Христа
<p>9 i знайтись у Hьому не зi своєю праведнiстю, яка вiд закону, але з тiєю, що через вiру в Христа, з праведнiстю вiд Бога за вiрою;
<p>10 щоб пiзнати Його i силу воскресіння Його, i участь у стражданнях Його, уподiбнюючись смертi Його,
<p>11 щоб досягти воскресіння мертвих.
<p>12 Кажу так не тому, що я вже досяг або вдосконалився, але прагну, чи не досягну я, як досяг мене Христос Iсус.
<p>13 Браття, я не вважаю, що я вже досяг, а тiльки, забуваючи те, що позаду, я пориваюсь вперед.
<p>14 Прагну до мети, до почести вишнього покликання Божого в Христi Iсусi,
<p>15 отже, хто з вас довершений, так повинен думати; якщо ж ви про щось iнакше думаєте, то i це Бог вам вiдкриє.
<p>16 Втiм, чого ми досягли, так i повиннi думати i за тим правилом жити.
<p>17 Hаслiдуйте, браття, мене i дивiться на тих, що дiють за образом, який маєте в нас.
<p>18 Багато тих, про кого я часто говорив вам, а тепер навiть iз сльозами кажу, поводяться як вороги хреста Христового.
<p>19 Кiнець їхнiй — погибель, бог їхнiй — черево, i слава їхня — в соромi, вони думають про земне.
<p>20 А наше життя — на небесах, звiдкiля ми чекаємо i Спасителя, Господа нашого Iсуса Христа,
<p>21 Який перемінить тiло смирення нашого так, що воно буде вiдповiдне славному Тiлу Його, силою, якою Вiн дiє i підкоряє Собi все.
<h4>4</h4>
<p>1 Отже, браття мої улюбленi й жаданi, радiсть i вiнець мiй, стiйте так у Господi, улюбленi.
<p>2 Благаю Єводiю, благаю й Синтихiю мислити те саме в Господi.
<p>3 Так, благаю i тебе, щирий спiвробiтнику, допомагай їм, тим, що в благовiстi працювали разом зi мною i з Климентом та з iншими спiвробiтниками моїми, чиї iмена — в книзi життя.
<p>4 Радійте завжди в Господi, i ще кажу: радійте.
<p>5 Лагiднiсть ваша нехай буде вiдома всiм людям. Господь близько.
<p>6 Hе турбуйтесь нi про що, але завжди в молитвi та проханнi з подякою вiдкривайте свої бажання перед Богом,
<p>7 i мир Божий, який перевищує всякий розум, збереже серця вашi й помисли вашi в Христi Iсусi.
<p>8 Hарештi, браття мої, що тiльки iстинне, що чесне, що справедливе, що чисте, що любе, що гiдне слави, що тiльки чеснота й похвала, про те помишляйте.
<p>9 Чого ви навчились, що прийняли й чули та бачили в менi, те виконуйте, — i Бог миру буде з вами.
<p>10 Я дуже зрадiв у Господi, що ви вже знову почали турбуватися про мене; ви i ранiше турбувались, але вам не сприяли обставини.
<p>11 Говорю не тому, що маю потребу, бо я навчився бути задоволеним тим, що в мене є,
<p>12 умiю жити i в злиднях, вмiю жити i в достатку; вчився всього i в усьому, насичуватись i терпiти голод, бути i в достатку, i в нестатках.
<p>13 Усе можу в Iсусi Христi, Який мене змiцнює.
<p>14 А втiм, ви добре зробили, взявши участь у моїй скорботi.
<p>15 Ви знаєте, филип’яни, що з початку благовiстя, коли я вийшов iз Македонiї, жодна церква не взяла участі у подаванні мені та прийманні <i>мене</i><i>, крiм вас одних;</i>
<p>16 <i>ви й до Солуня i раз i два присилали менi на потреби.</i>
<p>17 <i>Кажу це</i> не тому, що я шукав подаяння, але шукаю плоду, який примножується на користь вашу.
<p>18 Я одержав усе i маю з достатком; я задоволений, одержавши вiд Епафродита надiслане вами, як запашне курiння, жертву приємну, благоугодну Боговi.
<p>19 Бог мiй нехай сповнить усяку потребу вашу, за багатством Своїм у славi, Христом Iсусом.
<p>20 Боговi ж i Отцевi нашому слава на вiки вiкiв. Амiнь.
<p>21 Вiтайте кожного святого у Христi Iсусi. Вiтають вас усi браття, що перебувають зi мною.
<p>22 Вітають вас усі святі‚ а найбільше з Кесаревого дому.
<p>23 Благодать Господа нашого Iсуса Христа з усiма вами. Амiнь.
