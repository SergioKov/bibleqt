<h2></h2>
<h4>1</h4>
<p>1 Павло, з волi Божої апостол Iсуса Христа, за обiтницею життя в Христi Iсусi,
<p>2 Тимофiю, улюбленому синовi: благодать, милiсть, мир вiд Бога Отця i Христа Iсуса, Господа нашого.
<p>3 Дякую Боговi, Якому служу вiд прабатьків iз чистою совiстю, що безперестанно згадую про тебе в молитвах моїх вдень i вночi,
<p>4 i бажаю бачити тебе, згадуючи про сльози твої, щоб менi сповнитися радiстю,
<p>5 пам’ятаючи нелицемiрну вiру твою, яка ранiше була в бабусі твоєї Лоїди i в матерi твоєї Євникії‚ впевнений, що вона i в тобi.
<p>6 Iз цiєї причини нагадую тобi зiгрiвати дар Божий, який у тобi через покладання рук моїх.
<p>7 Бо дав нам Бог духа не страху, а сили, і любови, і цнотливости.
<p>8 Отже, не соромся свідчення Господа нашого Ісуса Христа, ні мене, в’язня Його; але страждай з благовістям Христовим силою Бога,
<p>9 Який спас нас і покликав покликом святим, не за ділами нашими, а з волі Своєї і благодаті, яка дана нам у Христі Ісусі раніш вічних часів,
<p>10 а нині відкрилася явленням Спасителя нашого Ісуса Христа, Який зруйнував смерть і явив життя і нетління через благовістя,
<p>11 для якого я поставлений проповiдником, i апостолом, i вчителем язичникiв.
<p>12 З цiєї причини я i страждаю так; але не соромлюсь. Бо я знаю, в Кого увiрував, i впевнений, що Вiн має силу зберегти передання моє на той день.
<p>13 Тримайся взiрця здорового вчення, яке ти чув вiд мене, з вiрою i любов’ю, в Христi Iсусi.
<p>14 Бережи добрий заповiт Духом Святим, що живе в нас.
<p>15 Ти знаєш, що всi асiйськi залишили мене; мiж ними Фiгелл та Єрмоген.
<p>16 Hехай дасть Господь милiсть дому Онисифора за те, що вiн багаторазово покоїв мене i не соромився кайданiв моїх,
<p>17 а, бувши в Римi, з великим старанням шукав мене i знайшов.
<p>18 Hехай дасть йому Господь знайти милiсть у Господа в той день; а скiльки вiн служив менi в Ефесi, ти краще знаєш.
<h4>2</h4>
<p>1 Отже, змiцнюйся, сину мiй, у благодатi Христом Iсусом,
<p>2 i що чув вiд мене при багатьох свiдках, те передай вiрним людям, якi були б спроможнi й iнших навчити.
<p>3 Отже, терпи страждання‚ як добрий воїн Iсуса Христа.
<p>4 Hiякий воїн не зв’язує себе з дiлами житейськими, щоб догодити воєводi.
<p>5 А якщо хто i змагається, не одержить вiнка, коли незаконно буде змагатися.
<p>6 Трудящому хлiборобовi першому належить покуштувати плодiв.
<p>7 Розумiй, що я кажу. Hехай дасть тобi Господь розумiння в усьому.
<p>8 Пам’ятай Господа Iсуса Христа вiд сiмені Давидового, що воскрес iз мертвих за благовiстям моїм,
<p>9 за яке я страждаю навiть до кайданiв, як злодiй; але для слова Божого немає кайданiв.
<p>10 Тому я все терплю заради обраних, щоб i вони одержали спасiння в Христi Iсусi з вiчною славою.
<p>11 Вiрне слово: коли ми з Hим померли, то з Hим i оживемо;
<p>12 коли терпимо, то з Hим i царювати будемо; коли вiдречемося, i Вiн вiдречеться вiд нас;
<p>13 коли ми невiрнi, Вiн перебуває вiрним, бо Себе зректися не може.
<p>14 Це нагадуй, заклинаючи перед Господом не сперечатися, що нiтрохи не служить на користь, а на розлад тих, що слухають.
<p>15 Старайся представити себе Боговi достойним, працiвником бездоганним, який вiрно подає слово iстини.
<p>16 А вiд непотрiбного марнослiв’я вiддаляйся; бо вони ще бiльший успiх матимуть у нечестi,
<p>17 i слово їхнє, як рак, буде розповсюджуватись. Такi є Гiменей i Филип,
<p>18 якi вiдступили вiд iстини, кажучи, що воскресіння вже було, i руйнують у деяких вiру.
<p>19 Та тверда основа Божа стоїть, маючи печать цю: «Пiзнав Господь Своїх»; i «Hехай вiдступить вiд неправди кожен, хто сповiдує iм’я Господа».
<p>20 А у великому домi є сосуди не тiльки золоті та срiбні, а й дерев’яні та глиняні; i одні у почесному, а iнші у низькому вживаннi.
<p>21 Отже, хто буде чистий вiд цього, той буде сосудом на честь, освяченим i благопотрiбним Владицi, придатним на всяке добре дiло.
<p>22 Юнацьких похотей уникай, а тримайся правди, вiри, любови, миру з усiма, хто кличе Господа вiд чистого серця.
<p>23 Вiд нерозумних та безглуздих змагань ухиляйся, знаючи, що вони породжують сварки;
<p>24 раб же Господній не повинен сваритися, а бути до всiх привiтним, повчальним, незлобливим,
<p>25 з лагiднiстю наставляти противникiв, чи не дасть їм Бог покаяння до пiзнання iстини,
<p>26 щоб вони звiльнилися вiд тенет диявола, який упiймав їх живими у свою волю.
<h4>3</h4>
<p>1 Знай же, що в останнi днi настануть тяжкi часи.
<p>2 Бо люди будуть самолюбнi, срiблолюбнi, зарозумілі‚ гордi, лихослiвнi, батькам непокiрнi, невдячнi, неправеднi, недружелюбнi,
<p>3 непримиреннi, нестриманi, жорстокi, ненависники добра, наклепники,
<p>4 зрадники, зухвалi, пихатi, бiльше розкошолюбнi, нiж боголюбнi,
<p>5 що мають вигляд побожности, а сили її зреклися. Вiд таких вiддаляйся.
<p>6 До таких належать тi, що вкрадаються в доми i зводять жiнок, якi утопають у грiхах i ведені рiзними похотями,
<p>7 що завжди вчаться i нiколи не можуть дiйти до пiзнання iстини.
<p>8 Як Яннiй та Ямврiй противилися Мойсеєвi, так i цi противляться iстинi, люди‚ розбещенi розумом, неуки у вiрi.
<p>9 Та вони небагато встигнуть, бо їхнє безумство вiдкриється перед усiма, як i з тими трапилося.
<p>10 А ти наслiдував мене у вченнi, життi, прихильностi, вiрi, великодушностi, любовi, терпiннi,
<p>11 у гонiннях, стражданнях, що спiткали мене в Антиохiї, Iконiї, Лiстрах; якi гонiння я перенiс, i вiд усiх визволив мене Господь.
<p>12 Та й усi, хто бажає жити побожно в Христi Iсусi, будуть гнанi.
<p>13 Лихi ж люди i обманщики матимуть успiх у злому, зводячи iнших i себе зводячи.
<p>14 А ти перебувай у тому, чого тебе навчили i що тобi довiрили, знаючи, ким ти навчений.
<p>15 До того ж ти з дитинства знаєш Святе Писання, яке може умудрити тебе на спасiння вiрою в Христа Iсуса.
<p>16 Усе Писання богодухновенне i корисне для навчання, для викривання, для виправляння, для наставляння в праведностi;
<p>17 нехай буде досконала Божа людина, до всякого доброго дiла готова.
<h4>4</h4>
<p>1 Отже, засвідчую тобі перед Богом i Господом нашим Iсусом Христом, Який буде судити живих i мертвих у явленнi Його i в Царствi Його:
<p>2 проповiдуй слово, наполягай вчасно i невчасно, викривай, забороняй, благай з усяким довготерпiнням i повчанням,
<p>3 бо буде час, коли здорового вчення приймати не будуть, але за своїми примхами будуть обирати собi вчителiв, якi б тiшили слух;
<p>4 i вiд iстини вiдвернуть слух i навернуться до байок.
<p>5 Але ти будь пильним в усьому, перенось скорботи, роби дiло благовiсника, виконуй служiння твоє.
<p>6 Бо я вже стаю жертвою, i час мого вiдходу настав.
<p>7 Подвигом добрим я змагався, свiй бiг закiнчив, вiру зберiг;
<p>8 а тепер готується менi вiнець правди, який дасть менi Господь, праведний Суддя, в той день; i не тiльки менi, але i всiм, що полюбили явлення Його.
<p>9 Постарайся прийти до мене скоро.
<p>10 Бо Димас залишив мене, полюбивши нинiшнiй вiк, i пiшов до Солуня, Крискент до Галатiї, Тит до Далматiї; один Лука зi мною.
<p>11 Марка вiзьми i приведи з собою, бо вiн менi потрiбний для служiння.
<p>12 Тихика я послав до Ефеса.
<p>13 Коли пiдеш, принеси фелон, який я залишив у Троадi в Карпа, i книги, особливо шкiрянi.
<p>14 Олександр коваль багато зробив менi зла. Hехай віддасть йому Господь за дiла його!
<p>15 Стережись його i ти, бо вiн дуже противився нашим словам.
<p>16 При першiй моїй вiдповiдi нiкого не було зi мною, але всi мене залишили. Hехай не зарахується їм!
<p>17 Господь же став передi мною i змiцнив мене, щоб через мене ствердилося благовiстя i почули всi язичники; i я визволився б з левової пащi.
<p>18 I визволить мене Господь вiд усякого зла i збереже для Свого Hебесного Царства, Йому слава на вiки вiків. Амiнь.
<p>19 Вiтай Прискiллу i Акилу та дiм Онисифора.
<p>20 Ераст зостався в Коринфi; Трофима ж я залишив хворого в Мiлетi.
<p>21 Старайся прийти до зими. Вiтають тебе Еввул‚ i Пуд, i Лин, i Клавдiя‚ i всi браття.
<p>22 Господь Iсус Христос iз духом твоїм. Благодать з вами. Амiнь.
