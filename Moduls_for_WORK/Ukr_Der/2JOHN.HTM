<h2></h2>
<h4>2-е Iвана 1</h4>
<p>1 Старець — вибраній пані та дітям її, котрих я істинно люблю, і не тільки я, а й всі ті, що пізнали істину,</p>
<p>2 заради істини, що перебуває в нас, і буде з нами навіки.</p>
<p>3 Нехай буде з нами благодать. Милість і мир від Бога Отця та від Господа Ісуса Христа, Сина Отчого, в істині та любові.</p>
<p>4 Я дуже зрадів, що знайшов між дітьми твоїми таких, які ходять в істині, як ми прийняли заповідь від Отця.</p>
<p>5 І нині прошу тебе, пані, я не пишу тобі нову заповідь, а лише ту, що ми маємо від початку, щоб ми любили один одного.</p>
<p>6 Любов же полягає в тому, щоб ми жили згідно із заповідями Божими. Це та заповідь, яку ви чули від початку, щоб жили згідно з нею.</p>
<p>7 Бо багато тих, які вводять в оману, ввійшло в світ, які не визнають, що Ісус Христос прийшов у тілі. Така людина є спокусник і антихрист.</p>
<p>8 Пильнуйте себе, щоб вам не загубити того, над чим ви трудилися, і щоб одержати повну нагороду.</p>
<p>9 Кожен, хто переступає вчення Христове і не перебуває в Ньому, не має Бога. Хто ж перебуває у вченні Христовому, має і Отця і Сина.</p>
<p>10 Коли хто приходить до вас і не приносить цього вчення, того не приймайте в дім і не вітайте його,</p>
<p>11 бо той, хто вітає його, бере участь у злих ділах його.</p>
<p>12 Багато чого маю написати вам, але не хочу на папері чорнилами, а сподіваюсь прийти до вас і говорити устами до уст, щоб радість наша була повна.</p>
<p>13 Вітають тебе діти вибраної сестри твоєї. Амінь.</p>
</BODY>
</HTML>
