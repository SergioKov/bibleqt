<h2>
<h4>До євреїв 1
<p>1 Почасту і всяково промовляючи здавна Бог до батьків через пророків,
<p>2 в останнї сї днї глаголав до нас через Сина, котрого настановив наслїдником усього, котрим і віки створив.
<p>3 Сей, будучи сяєвом слави і образом особи Його, і двигаючи все словом сили своєї, зробивши собою очищеннє гріхів наших, осївсь по правицї величчя на вишинах,
<p>4 Стільки луччий будучи від ангелів, скільки славнїще над їх наслїдував імя.
<p>5 Кому бо рече коли з ангелів: Син мій єси Ти, я сьогоднї родив Тебе? і знов: Я буду Йому Отцем, а Він буде менї Сином?
<p>6 Коли ж знов уводить Перворідня у вселенну, глаголе: І нехай поклонять ся Йому всї ангели Божі.
<p>7 І до ангелів же глаголе: Що творить духи ангелами своїми, а поломє огня слугами своїми.
<p>8 Про Сина ж: Престол Твій, Боже, по вік вічний, палиця правоти - палиця царювання Твого.
<p>9 Полюбив єси правду, і зненавидїв беззаконнє; за се помазав тебе, Боже, Бог твій єлеєм радости більш спільників Твоїх.
<p>10 І (знов): У починї Ти, Господи, землю оснував єси, і небеса - дїло рук Твоїх.
<p>11 Вони зникнуть, Ти ж пробуваєш, і всї, як шати зветшають,
<p>12 і як одежину згорнеш їх, і перемінять ся; Ти ж той же самий єси, і лїта Твої не скінчать ся.
<p>13 Кому ж із ангелів сказав коли: Сиди по правицї в мене, доки положу ворогів Твоїх підніжком ніг Твоїх?
<p>14 Чи не всї ж вони служебні духи, посилаємі на служеннє про тих, що хочуть наслїдувати спасеннє?

<h4>До євреїв 2
<p>1 Тим подобає нам більше вважати на те, що чували, щоб инодї не відпасти.
<p>2 Бо коли промовлене ангелам слово було певне, і всякий переступ і непослух прийняв праведну відплату,
<p>3 то як нам утекти, що недбали про таке велике спасеннє? котре, почавши проповідувати ся через Господа, від тих що чули, нам стверджене,
<p>4 як сьвідкував Бог ознаками і чудесами, і всякими силами, і роздаваннєм Духа сьвятого, по своїй волї.
<p>5 Не ангелам бо покорив вселенну грядущу, про котру глаголемо;
<p>6 засьвідкував же хтось десь, глаголючи: Що таке чоловік, що памятаєш його, або син чоловічий, що одвідуєш його?
<p>7 Умалив єси його малим чим од ангелів; славою і честю вінчав єси його, і поставив єси його над дїлами рук Твоїх;
<p>8 все покорив єси під ноги його. А впокоривши йому все, нїчого не зоставив невпокореним йому. Тепер же ще не бачимо, щоб усе було йому впокорене,
<p>9 а бачимо Ісуса, малим чим умаленого від ангелів, за муку смерти увінчаного славою й честю, щоб благодаттю Божою за всїх пожив смерти.
<p>10 Подобало бо Тому, про кого все і ким усе, що привів многих синів у славу, починателя спасення їх страданнями звершити.
<p>11 Бо й хто осьвячує і хто осьвячуєть ся, від Одного всї; з сієї то причини не соромить ся братами звати їх,
<p>12 глаголючи: Звїщу імя Твоє браттю моєму, посеред церкви сьпівати му хвалу Тобі.
<p>13 І знов: Надїяти мусь на Него. І знов: Ось я і дїти, що дав менї Бог.
<p>14 Коли ж дїти стали ся спільниками тїла і крови, і Він так само спільником їх, щоб смертю знищити того, що має державу смерти, се єсть диявола,
<p>15 і визволити тих, що з страху смерти через усе життє підневолені були рабству.
<p>16 Справдї бо не ангелів приймає, а насїннє Авраамове приймає.
<p>17 Звідсїля мусїв у всьому подобитись братам, щоб бути милосердним і вірним архиєреєм у Божому, щоб очистити гріхи людські.
<p>18 У чому бо сам пострадав, спокушуваний бувши, може і тим, що спокушують ся, помогти.

<h4>До євреїв 3
<p>1 Тим же, браттє сьвяте, поклику небесного спільники, вважайте на Посланика і Сьвятителя визнання нашого, на Христа Ісуса.
<p>2 Вірен Він Тому, хто настановив Його, як і Мойсей у всьому домі Його:
<p>3 більшої бо слави Сей над Мойсея сподобив ся, скільки більшу честь має, нїж будинок, той, хто збудував його.
<p>4 Всякий бо будинок будує хтось, а хто все збудував, се Бог.
<p>5 І Мойсей же вірен у всьому домі Його, яко слуга, на сьвідченнє тому, що мало глаголатись;
<p>6 Христос же, яко Син, в домі Його, котрого дім ми, коли свободу і похвалу надїї аж до кінця твердо держати мем.
<p>7 Тим же (яко ж глаголе Дух сьвятий): Сьогоднї, як голос мій почуєте,
<p>8 не закаменяйте сердець ваших, як в прогнїванню, в день спокуси в пустинї,
<p>9 де спокушували мене батьки ваші, досьвідчались про мене, й видїли дїла мої сорок років.
<p>10 За се прогнївивсь я на рід той і сказав: Завсїди заблуджують серцем, і не пізнали вони доріг моїх;
<p>11 так що поклявсь я в гнїві моїм: Чи (коли) ввійдуть вони в відпочинок мій.
<p>12 Остерегайтесь, браттє, щоб не було в кого з вас серце лукаве і невірне, та не відступило від Бога живого.
<p>13 А вговорюйте один одного щодня, доки сьогоднї зоветь ся, щоб не став которий з вас запеклим через підступ гріха.
<p>14 Бо ми стали ся спільниками Христовими, коли тільки початок істнування до кінця твердо додержимо.
<p>15 Коли (нам) глаголеть ся: "Сьогоднї, коли почуєте голос Його, не закаменяйте сердець ваших, як у прогнїванню."
<p>16 Деякі бо, чувши, прогнївали (Бога), тільки ж не всї, що вийшли з Єгипту з Мойсейом.
<p>17 На кого ж Він гнївив ся сорок років? Чи не на тих, що грішили, котрих костї полягли в пустинї?
<p>18 Кому ж Він кляв ся, що не ввійдуть у впокій Його, коли не неслухняним?
<p>19 І бачимо, що не змогли ввійти за невірство.

<h4>До євреїв 4
<p>1 Біймо ся ж оце, щоб, коли зоста- єть ся обітниця ввійти в покій Його, не явив ся хто з вас опізнившись.
<p>2 Бо й нам благовіствовано, як і тим, тільки не було користне їм слово проповідї, не зєднавшись з вірою тих, що слухали Його.
<p>3 Входимо бо в відпочинок ми, що увірували, яко ж рече: "Так що покляв ся я в гнїві моїм, що не ввійдуть в відпочинок мій," хоч дїла від настання сьвіту скінчені.
<p>4 Рече бо десь про семий день так: "І відпочив Бог дня семого від усїх дїл своїх."
<p>5 І в сьому (місцї) знов: "Чи коли ввійдуть у відпочинок мій."
<p>6 Коли ж оставляєть ся, щоб деякі ввійшли в него, а котрим перше благовіствовано, не ввійшли за непослух;
<p>7 то знов означає якийсь день, "сьогоднї" глаголючи в Давидї, по стільких лїтах, яко ж було сказано: "Сьогоднї, як почуєте голос Його, не закаменяйте сердець ваших."
<p>8 Бо коли б Ісус тих упокоїв, не говорив би про инший день після того.
<p>9 Оце ж оставлено ще суботованнє людям божим.
<p>10 Хто бо ввійшов у відпочинок Його, той відпочив от дїл своїх, яко ж од своїх Бог.
<p>11 Стараймо ся ж увійти в той відпочинок, щоб хто не впав тим же робом у недовірство.
<p>12 Живе бо слово Боже і дїйственне, і гостріще всякого обоюдного меча, і проходить аж до роздїлення душі і духа, членів і мозків, і розсуджує помишлення і думки серця.
<p>13 І нема творива невідомого перед Ним; усе ж наге і явне перед очима Його, про кого наше слово.
<p>14 Маючи ж Архиєрея великого, що пройшов небеса, Ісуса Сина Божого, держімось визнання.
<p>15 Не маємо бо архиєрея, що не міг би болїти серцем у немощах наших, а такого, що дізнав усякої спокуси по подобию, окрім гріха.
<p>16 Приступаймо ж з одвагою до престола благодати, щоб прийняти милость і знайти благодать на поміч зачасу.

<h4>До євреїв 5
<p>1 Всякий бо архиєрей, із людей узятий, для людей поставляєть ся на служеннє у тому, що Боже, щоб приносив дари і жертви за гріхи,
<p>2 котрий би міг болїти серцем за нетямущих і заблуджених, бо й сам обложений немощею;
<p>3 і ради того мусить, як за людей, так за себе приносити за гріхи.
<p>4 І нїхто сам по собі не приймає чести, а хто покликаний од Бога, яко ж і Аарон.
<p>5 Так і Христос не сам себе прославив бути архиєреєм, а Той, хто глаголав до Нього: "Син мій єси Ти, я сьогоднї породив Тебе."
<p>6 Яко ж і инде глаголе: "Ти єси священик по вік по чину Мелхиседековому."
<p>7 Котрий за днїв тїла свого приносив молитви і благання до Того, хто міг спасти Його від смерти, з великим голосїннєм і слїзми, і почуто Його за страх (Його перед Богом).
<p>8 Хоч і Син Він був, тільки ж навчивсь послуху через те, що терпів,
<p>9 і, звершившись, ставсь усїм, що слухають Його, причиною спасення вічнього,
<p>10 і названий від Бога архиєреєм по чину Мелхиседековому.
<p>11 Про котрого маємо велике слово, та важко його висловити; тому що ви немочні стали слухом:
<p>12 Бо коли вам годилось би бути учителями задля (часу), знов треба, щоб вас учено первих початків словес Божих, і стались такими, котрим треба молока, а не кріпкої пищі.
<p>13 Усякий бо, що вживає (саме) молоко, (ще) несьвідомий у слові правди, бо він малолїток.
<p>14 Звершеним же тверда пища, маючим чувства вправлені довгою наукою до розсуджування добра і зла.

<h4>До євреїв 6
<p>1 Тим же, зоставивши початки Христового слова, ідїмо до звершення, не кладучи знов основин покаяння од мертвих дїл і віри в Бога,
<p>2 науки хрещення, і положення рук, і воскресення мертвих, і суду вічнього.
<p>3 І се зробимо, коли Бог дозволить.
<p>4 Неможливе бо тих, що раз уже просьвітились, і вкусили дара небесного, і стали причастниками Духа сьвятого,
<p>5 і вкусили доброго слова Божого і сили грядущого віка,
<p>6 та й відпали, знов обновляти покаяннєм, удруге розпинаючих у собі Сина Божого та зневажаючих Його.
<p>7 Земля бо, що пє падаючий часто на неї дощ, і родить билину, потрібну тим, хто її садить, приймає благословеннє від Бога;
<p>8 а котра приносить терни та бодяки, непотрібна і близька прокляття, котрої кінець на спаленнє.
<p>9 Ми ж надїємось по вас, любі, луччого і ближчого до спасення, хоч і говоримо так.
<p>10 Не єсть бо Бог неправеден, щоб забути дїло ваше і труд любови, що показали ви в імя Його, послугувавши і послугуючи сьвятим.
<p>11 Бажаємо ж, щоб кожен з вас являв таке саме стараннє про тверду надїю аж до кінця,
<p>12 щоб не були ви лїниві, а послїдователї тих, що наслїдують обітницї вірою і довготерпіннєм.
<p>13 Обітуючи бо Аврааму Бог, яко ж бо нїкого не мав більшого, щоб клястись, кляв ся собою,
<p>14 глаголючи: "Істинно благословляючи благословлю тебе, і намножуючи намножу тебе."
<p>15 І так, бувши довготерпилив, одержав обітницю.
<p>16 Люде бо більшим кленуть ся, і всякої суперечки між ними конець на ствердженнє, - клятьба.
<p>17 У тому ж, хотївши Бог більше показати наслїдникам обітницї незмінність ради своєї, посередникував клятьбою,
<p>18 щоб двома речами незмінними (в котрих не можна обманити Богу) мали кріпке втїшеннє ми, що прибігаємо (до Нього) приняти надїю, що лежить перед нами,
<p>19 котру маємо, яко якор душі, тверду і певну, і входить вона у саму середину за завісою,
<p>20 куди предтеча про нас увійшов Ісус, по чину Мелхиседековому, ставшись Архиєреєм по вік.

<h4>До євреїв 7
<p>1 Сей бо Мелхиседек, цар Салимський, священик Бога вишнього, що зустрів Авраама, як вертавсь він з побоїща царів, і благословив його;
<p>2 котрому й десятину з усього віддїлив Авраам (перше ж оце перекладом зветь ся цар правди, а потім і цар Салимський, чи то цар впокою),
<p>3 без батька, без матери, без родоводу, нї почину днїв, нї конця життя не маючи, уподоблений же Сину Божому, пробуває священиком вічно.
<p>4 Дивіте ся ж, який великий той, кому і десятину дав Авраам патриярх із вибраного.
<p>5 Тай ті із синів Левіїних, що приймають сьвященство, мають заповідь брати десятину з народу по закону, се єсть із браття свого, хоч і з чересел Авраамових вийшло воно.
<p>6 Той же, хто не виводить роду свого від них, узяв десятину з Авраама, і маючого обітницю благословив.
<p>7 Без усякого ж перечення менше від більшого благословляєть ся.
<p>8 І тут беруть десятини люде, що мруть, а там - той, про кого сьвідчить ся, що він живе.
<p>9 І, щоб так сказати, через Авраама взята десятина і з Левія, що бере десятини.
<p>10 Ще бо в череслах отецьких був, як зустрів його Мелхиседек.
<p>11 Коли ж звершеннє було через Левійське сьвященство (бо під ним люде озаконені стались), то яка ж іще потреба иншому встати сьвященикові по чину Мелхиседековому, а не по чину Аароновому звати ся?
<p>12 Коли бо переміняєть ся сьвященство, мусить конче і переміна закону бути.
<p>13 Про Кого бо се говорить ся, з иншого колїна був, з котрого нїхто не приступав до жертівнї.
<p>14 Явно бо, що з колїна Юдового вийшов Господь наш, а про се колїно Мойсей об сьвященстві нїчого не сказав.
<p>15 І більше ще явно, що по подобию Мелхиседековому встає инший сьвященик,
<p>16 котрий не по закону заповідї тїлесної постав, а по силї життя незотлїнного.
<p>17 Сьвідкує бо: "Що Ти єси сьвященик по вік по чину Мелхиседековому."
<p>18 Стало ся ж знищеннє попередньої заповідї за її неміць і невжиточність.
<p>19 Нїчого бо не звершив закон, а приведене лучче впованнє, котрим наближуємось до Бога.
<p>20 І на скілько воно не без клятьби,
<p>21 (ті бо сьвященики без клятьби ставали, а Сей з клятьбою через Того, хто глаголав до Него: "Кляв ся Господь, і не розкаяв ся: Ти єси сьвященик по вік, по чину Мелхиседековому")
<p>22 на стілько луччого завіту став ся порукою Ісус.
<p>23 І більш їх було сьвящениками, бо смерть боронила їм пробувати;
<p>24 сей же, через те, що пробуває по вік, непереходяче має сьвященство.
<p>25 Тим же і спасти може до кінця приходящих через Нього до Бога, будучи вічно жив, щоб посередникувати за них.
<p>26 Такого бо нам подобало (мати) Архиєрея, преподобного, безвинного, непорочного, відлученого від грішників і вищого небес,
<p>27 котрий не має по всї днї нужди, як архиєреї, перше за свої гріхи жертви приносити, а потім за людські: се бо зробив заразом, себе принїсши.
<p>28 Закон бо людей поставляє архиєреями, маючих немочі, слово ж клятьби, що послї закону, Сина на віки звершеного.

<h4>До євреїв 8
<p>1 Голова ж сказаного: Такого маємо Архиєрея, що сїв по правицї престола величчя на небесах,
<p>2 служителя сьвятинї і скинї істинної, котру поставив Господь, а не чоловік.
<p>3 Всякий бо архиєрей поставляєть ся, щоб приносити дари і жертви; тим треба й Сьому що мати, щоб принести.
<p>4 Бо коли б Він був на землї, не був би священиком, (де) є священики, що приносять по закону дари,
<p>5 котрі служать образу і тїнї небесного, яко ж глаголано Мойсейові, як хотїв зробити скиню. "Гледи бо", рече, "зроби все по взору, показаному тобі на горі."
<p>6 Тепер же (Христос) лучче знарядив служеннє, на скілько Він посередник луччого завіту, котрий на луччих обітницях узаконив ся.
<p>7 Бо коли б первий той був без пороку, не шукалось би місця другому.
<p>8 Докоряючи бо їх глаголе: "Ось ідуть днї, глаголе Господь, і зроблю з домом Ізраїлевим і з домом Юдовим завіт новий,
<p>9 не по завіту, що зробив я з отцями вашими, того дня, як узяв я їх за руку, щоб вивести їх із землї Єгипецької: бо вони не пробували в завітї моїм, і я занедбав їх, глаголе Господь.
<p>10 Тим се завіт, котрий зроблю дому Ізраїлевому по тих днях, глаголе Господь: Давши закони мої в думку їх, і на серцях їх напишу їх, і буду їм Бог, а вони будуть менї народ.
<p>11 І не вчити ме кожен ближнього свого, і кожен брата свого, говорячи: Познай Господа; бо всї знати муть мене від малого та й до великого між ними.
<p>12 Тим що милостив буду на неправди їх, і гріхів їх і беззаконий їх не згадувати му більше."
<p>13 А що глаголе: "новий", то обветшив первого; що ж обветшало і зстарілось, те близьке зотлїння.

<h4>До євреїв 9
<p>1 Мала ж і перва скиня установи служби, і сьвятиню людську.
<p>2 Споруджено бо перву скиню, а в нїй сьвітильник і стіл і предложеннє хлїбів, котра зветь ся: Сьвята.
<p>3 За другою ж завісою скиня, що звана: Сьвятая Сьвятих;
<p>4 мала вона золоту кадильницю і ковчег завіта, окований усюди золотом, а в ньому посудина золота з манною, і жезло Ааронове зацьвівше, і скрижалї завіта,
<p>5 а над ним херувими слави, отїнюючі ублагальню. Про се не слїд нинї говорити порізно.
<p>6 Як же се так устроєно, то в перву скиню завсїди входили сьвященики, правлячи служби;
<p>7 у другу ж раз у рік сам архиєрей, не без крові, котру приносить за себе і за людські провини.
<p>8 Сим ясує Дух сьвятий, що дорога у сьвятиню ще не явилась, доки перва скиня стоїть.
<p>9 Котра єсть образ часу настоящого, в котрому приносять ся і дари і жертви, що не можуть звершити по совістї того, хто служить,
<p>10 а були тілько в їжах і напитках, та у всяких обливаннях і установах тїла, накинуті аж до часу направи.
<p>11 Христос же, прийшовши яко Архиєрей грядущих благ, із більшою і звершенїщою скинею, нерукотвореною, се єсть не такого будування,
<p>12 анї з кровю козлиною, нї телячою, а своєю кровю, увійшов раз у сьвятиню, знайшовши вічне відкупленнє.
<p>13 Бо коли кров волова та козина і попіл з яловицї, окроплюючи осквернених, осьвячує на тїлесну чистоту;
<p>14 то скілько більше кров Христа, що Духом вічнїм принїс себе непорочного Богу, очистить совість вашу від мертвих дїл, щоб служити Богу живому?
<p>15 І задля того Він посередник нового завіту, щоб, як станеть ся смерть, на одкупленнє переступів, що (були) у первому завітї, прийняли покликані обітницю вічнього наслїддя.
<p>16 Де бо єсть завіт, там мусить прийти й смерть завітуючого.
<p>17 Завіт бо після мертвих має силу: яко ж бо нїчого не стоїть, доки жив завітуючий.
<p>18 Тим же й первий не був осьвячений без крови.
<p>19 Як вирік бо Мойсей всяку заповідь по закону всїм людям, то взявши крови телячої та козлиної з водою та червоної вовни та гисопу, покропив і саму книгу і ввесь народ,
<p>20 глаголючи: "Се кров завіту, котрий завітував вам Бог."
<p>21 І скиню і ввесь посуд служебний кровю так само покропив.
<p>22 А мало не все кровю очищаєть ся по закону, і без пролиття крови не буває оставлення (гріхів).
<p>23 Оце ж треба було, щоб образи небесного сим очищались, саме ж небесне луччими жертвами, нїж сї.
<p>24 Не в рукотворену бо сьвятиню ввійшов Христос, зроблену взором правдивої, а в саме небо, щоб нинї являтись лицю Божому за нас,
<p>25 анї щоб много раз приносити себе, яко ж архиєрей входить у сьвятиню по всї роки з чужою кровю;
<p>26 (а то б треба було Йому много раз страдати від настання сьвіту) а нинї раз у концї віків явив ся на знївеченнє гріха жертвою своєю.
<p>27 І як призначено людям раз умерти, а потім суд,
<p>28 так і Христос, один раз принесений, щоб понести гріхи многих, удруге без гріха явить ся ждучим Його на спасеннє.

<h4>До євреїв 10
<p>1 Маючи бо закон тїнь будучих благ, а не самий образ річей, щороку тими самими жертвами, які приносять без перестану, нїколи не може звершити приступаючих.
<p>2 Ато б перестали приносити їх, не мавши вже ті, хто служить, нїякої совісти за гріхи, раз очистившись.
<p>3 А в них що року (робить ся) спомни гріхів.
<p>4 Не можна бо, щоб кров волова та козлина знимала гріхи.
<p>5 Тим же, входячи у сьвіт, глаголе: "Жертви і приносу не схотїв єси, тїло ж наготовив Менї єси.
<p>6 Огняні жертви і (жертви) за гріх не вподобав єси.
<p>7 Тодї я сказав: Ось, ійду (у починї книги написано про мене) вчинити волю Твою, Боже."
<p>8 Сказавши вище: "Що жертва і принос і огняні жертви і (жертви) за гріхи не схотїв єси, анї вподобав єси," котрі по закону приносять ся,
<p>9 потім рече: "Ось, ійду вчинити волю Твою, Боже." Зносить перве, щоб друге поставити.
<p>10 По сїй-то волї осьвячені ми одним приносом тїла Ісус-Христового.
<p>11 І всякий же сьвященик стоїть що-дня служачи і много раз ті ж самі жертви приносячи, котрі нїколи не можуть зняти гріхів.
<p>12 Він же, принїсши одну жертву за гріхи, сїв на завсїди по правицї Бога,
<p>13 дожидаючи далїй, доки положять ся вороги Його підніжком ніг Його.
<p>14 Одним бо приносом звершив на віки осьвячуємих.
<p>15 Сьвідкує ж нам і Дух сьвятий; по реченому бо перше:
<p>16 "Се завіт, що завітувати му з ними після тих днїв", глаголе Господь: "Давши закони мої в серця їх, і в думках їх напишу їх,
<p>17 і гріхів їх і беззаконий їх не споминати му вже."
<p>18 А де відпущеннє гріхів, там нема вже приносу за гріхи.
<p>19 Оце ж, браттє, маючи свободу входити у сьвятиню кровю Ісусовою,
<p>20 дорогою новою і живою, котру обновив нам Він завісою, се єсть тїлом своїм,
<p>21 і Єрея великого над домом Божим,
<p>22 приступаймо з щирим серцем в повнотї віри, окропивши серця від совісти лукавої, і обмивши тїло водою чистою;
<p>23 держімо непохибне визнаннє надїї (вірен бо Той, хто обіцяв)
<p>24 і назираймо один одного, заохочуючи до любови і добрих дїл,
<p>25 не покидаючи громади своєї, як у деяких є звичай, а один одного піддержуючи, і стілько більше, скілько більше бачите, що наближуєть ся день.
<p>26 Бо коли ми самохіть грішимо, прийнявши розум правди, то вже не зостаєть ся жертви за гріхи,
<p>27 а якесь страшне сподїваннє суду і огняний гнїв, що має пожерти противників.
<p>28 Хто відцурав ся закону Мойсейового, при двох або трьох сьвідках, смерть йому без милосердя:
<p>29 Скільки ж, думаєте, гіршої муки заслужить, хто Сина Божого потоптав і кров завіту, котрою осьвятив ся, вважав за звичайну, і Духа благодати зневажив?
<p>30 Знаємо Того, хто промовив: "Менї відомщеннє, я віддам, глаголе Господь"; і знов: "Господь судити ме людей своїх."
<p>31 Страшно впасти в руки Бога живого.
<p>32 Згадайте ж перші днї, в котрі ви, просьвітившись, перенесли велику боротьбу терпіння,
<p>33 то на зневагу і знущаннє виставлювані, то буваючи спільниками тих, що так жили.
<p>34 Бо і в моїх кайданах ви зо мною мучились, і жакуваннє маєтків ваших з радістю приймали, відаючи, що маєте собі маєток на небесах вічний і луччий.
<p>35 Не кидайте ж сьміливости вашої, котра має нагороду велику.
<p>36 Терпіннє бо вам треба мати, щоб, волю Божу вчинивши, прийняли обітуваннє.
<p>37 Вже бо незабаром ось, ось Грядущий прийде, і не загаєть ся.
<p>38 "А праведний з віри жив буде," і: "Коли хто малодушен, не вподобає душа моя його."
<p>39 Ми ж не малодушні (собі) на погибель, а віруючі на спасеннє душі.

<h4>До євреїв 11
<p>1 Віра ж єсть підстава того, на що вповаємо, доказ (певність) річей невидимих.
<p>2 Через неї бо були сьвідчені старі.
<p>3 Вірою розуміємо, що віки стали ся словом Божим, щоб з невидимого видиме постало.
<p>4 Вірою приніс Авель луччу жертву Богу нїж Каїн, через котру сьвідчено (йому), що він праведний, як сьвідкував про дари його Бог; нею він, і вмерши, ще говорить.
<p>5 Вірою Єнох перенесен, щоб не бачити смерти, і "не знайдено його; бо перенїс його Бог": перед перенесеннєм бо його сьвідчено, "що угодив Богу."
<p>6 Без віри ж не можна угодити; вірувати мусить бо, хто приходить до Бога, що Він єсть, і хто Його шукає, тих нагороджує.
<p>7 Вірою, звістку прийнявши Ной про те, чого нїколи не видано, в страсї (Божому) збудовав ковчег на спасеннє дому свого; котрим осудив сьвіт, і став ся наслїдником праведности, по вірі.
<p>8 Вірою, покликаний Авраам, послухав, щоб вийти на те місце, котре мав прийняти в наслїддє, і вийшов, не знаючи, куди йде.
<p>9 Вірою оселивсь у землї обітуваній, яко чужій, живучи в наметах, з Ісааком і Яковом, спільними наслїдниками того ж обітування.
<p>10 Дожидав бо города, що має основини, котрого будівничий і творець Бог.
<p>11 Вірою і сама Сарра прийняла силу на зачаттє насїння і мимо пори віку вродила, тим що вірним уважала Того, хто обітував.
<p>12 Тим же і від одного, та ще помертвілого, народилось множество, як зорі небесні і як піску край моря безлїч.
<p>13 По вірі померли ті всї, не прийнявши обітниць, а оддалеки видївши їх, і вірували, і витали, і визнавали, що вони чуженицї і захожі на землї.
<p>14 Бо которі таке говорять, виявляють, що отчини шукають.
<p>15 І справдї, коли б ту памятали, з якої вийшли, мали б вони нагоду вернутись.
<p>16 Нинї ж луччої бажають, се єсть небесної; тим і не соромить ся їх Бог, називати ся Богом їх: наготовив бо їм город.
<p>17 Вірою привів Авраам, спокушуваний, Ісаака (на жертву); єдинородного принїс, прийнявши обітницю,
<p>18 про котрого було глаголано: "Що в Ісааку назветь ся тобі насїннє,"
<p>19 подумавши, що і з мертвих силен Бог воскресити; тим і прийняв його в образї (воскресення).
<p>20 Вірою в грядуще благословив Ісаак Якова та Ісава.
<p>21 Вірою Яков, умираючи, благословив кожного сина Йосифого і "склонивсь на верх жезла свого".
<p>22 Вірою Йосиф, умираючи, про виход синів Ізраїлевих згадав, а про костї свої заповів.
<p>23 Вірою Мойсей, народившись, хований був три місяцї від батьків своїх, коли видїли вони, що дитина гарна, і не злякались повелїння царського.
<p>24 Вірою Мойсей, бувши великим, відрік ся звати ся сином дочки Фараонової,
<p>25 а лучче зволив страдати з людьми Божими, нїж дізнавати дочасної розкоші гріха,
<p>26 більшим багацтвом над Єгипецькі скарби вважаючи наругу Христову; озиравсь бо на нагороду.
<p>27 Вірою покинув Єгипет, не боячись гнїва царевого; устояв бо, яко такий, що Невидомого видить.
<p>28 Вірою зробив пасху і пролиттє крови, щоб губитель первороджених не займав їх.
<p>29 Вірою перейшли вони Червоне море, як по суходолу; що спробувавши Єгиптяне, потопились.
<p>30 Вірою стїни Ерихонські попадали, після семидневних обходин.
<p>31 Вірою Раава блудниця не згинула з невірними, прийнявши підглядників з миром.
<p>32 І що менї ще казати? не стане бо менї часу оповідати про Гедеона, та Варака, та Самсона, та Єтая, та про Давида і Самуїла, та про пророків,
<p>33 котрі вірою побивали царства, робили правду, одержували обітування, загороджували пащі левам,
<p>34 гасили силу огняну, втїкали від гострого меча, робились потужними від немочи, бували міцні в бою, обертали в ростїч полки чужоземцїв;
<p>35 жінки приймали мертвих своїх з воскресення; инші ж побиті бували, не прийнявши збавлення, щоб лучче воскресеннє одержати;
<p>36 другі ж наруги та ран дізнали, та ще й кайдан і темницї;
<p>37 каміннєм побиті бували, розпилювані, допитувані, смертю від меча вмирали, тинялись в овечих та козиних шкурах, бідуючи, горюючи, мучені,
<p>38 (котрих не був достоєн сьвіт,) по пустинях скитались та по горах та по вертепах і проваллях земних:
<p>39 І всї цї, одержавши сьвідченнє вірою, не прийняли обітування,
<p>40 тим що Бог лучче щось про нас провидїв, щоб не без нас осягли звершеннє.

<h4>До євреїв 12
<p>1 Тим же оце й ми, маючи кругом нас таку тьму сьвідків, відложивши всяку гордість і гріх, що путав нас, з терпіннєм біжім на боротьбу, що перед нами,
<p>2 дивлячись на Ісуса, починателя і звершителя віри, котрий замість радости, яка була перед Ним, витерпів хрест, не дбаючи про сором, і сїв по правицї престола Божого.
<p>3 Подумайте бо про Того, хто витерпів од грішників такий перекір проти себе, щоб не внивали, ослабши в душах ваших.
<p>4 Ще ви аж до крові не стояли, борючись проти гріха,
<p>5 і забули напомин, що до вас, як до синів, глаголе: "Сину мій, не гордуй караннєм Господнїм, анї слабни, докоренний від Нього;
<p>6 кого бо любить Господь, карає; і бє всякого сина, котрого приймає."
<p>7 Коли караннє терпите, Бог до вас такий, як до синів: чи єсть бо такий син, котрого не карає батько?
<p>8 Коли ж ви пробуваєте без карання, котрого спільниками стались усї, то ви неправого ложа дїти, а не сини.
<p>9 Ще ж, мали ми батьків, тїла нашого карателїв, та й поважали їх; то чи не геть більше коритись нам Отцю духів, і жити мемо?
<p>10 Ті бо на мало днїв, як самі знали, карали нас; а Сей на користь (нашу), щоб ми були спільниками сьвятости Його.
<p>11 Усяка ж кара на той час не здаєть ся радощами, а смутком; опісля ж дає овощ впокою тим, що нею навчені правди.
<p>12 Тим же "зомлїлі руки і зомлїлі колїна випростайте",
<p>13 і "стежки праві робіте ногами вашими", щоб не звернуло кульгаве з дороги, а лучче сцїлилось.
<p>14 Дбайте про впокій з усїма і про сьвятість, без чого нїхто не побачить Бога,
<p>15 наглядаючи, щоб хто не відпав од благодати Божої, щоб який гіркий корінь, угору виросши, не зашкодив вам, і тим не опоганились многі;
<p>16 щоб не був хто блудник, або необачний, як Ісав, що за одну страву оддав первородство своє.
<p>17 Знаєте бо, що і опісля, як схотїв наслїдувати благословеннє, відкинуто його; місце бо покаяння не знайшов, хоч і з слїзми шукав його.
<p>18 Не приступили бо ви до гори, до котрої доторкаємої і до палаючого огню, і хмари, і темряви і бурі,
<p>19 і до трубного гуку, і голосу мови, котрий хто чув, то благали, щоб до них не мовило ся слово:
<p>20 (бо не видержали наказу: "Хоч і зьвір доторкнеть ся до гори, буде каміннєм побитий, або стрілою пробитий."
<p>21 І, таке страшне було видїннє, що Мойсей сказав: "Я в страсї і трепетї.")
<p>22 А приступили ви до Сионської гори і до города Бога живого, Єрусалима небесного, і до тьми ангелів,
<p>23 до громади і церкви первородних, на небесах написаних, і до суддї всїх, Бога, і до духів праведників звершених,
<p>24 і до Посередника завіта нового, Ісуса, і крови кроплення, що промовляє лучче, нїж Авелева.
<p>25 Гледїть, щоб не відректись глаголющого. Коли бо вони не втекли, одрікшись пророкувавшого на землї, то геть більше ми, одрікшись небесного,
<p>26 котрого голос тодї захитав землею, нинї ж обітував, глаголючи: "Ще раз потрясу не тілько землею, та й небом."
<p>27 Се ж: "ще раз" показує переміну потрясеного, яко створеного, щоб пробувало нерухоме.
<p>28 Тим же царство нерухоме приймаючи, маємо благодать, котрою треба нам служити до вподоби Богу з шанобою і страхом.
<p>29 Бо наш Бог - огонь пожирающий.

<h4>До євреїв 13
<p>1 Братня любов нехай пробуває.
<p>2 Гостинности не забувайте, через се бо инші, не відаючи, вгостили ангелів.
<p>3 Памятайте вязників, мов би з ними ви увязнені, бідолашних, самі бувши в тїлї.
<p>4 Чесна женитва у всїх і ложе непорочне; блудників же і перелюбників судити ме Бог.
<p>5 Не сріблолюбиві обичаєм, довольні тим, що єсть. Сам бо рече: "Не оставлю тебе, анї покину тебе."
<p>6 Так що сьміло можемо сказати: "Господь моя поміч; не бояти мусь: що вдїє менї чоловік?"
<p>7 Поминайте наставників ваших, що глаголали вам слово Боже; і позираючи на конець їх життя, послїдуйте вірі їх.
<p>8 Ісус Христос учора і сьогоднї, той же самий і на віки.
<p>9 У всякі чужі науки не вдавайтесь. Добре бо благодаттю покріпляти серця, а не їжами, з котрих не мали користи ті, що пішли за ними.
<p>10 Маємо жертівню, з котрої не мають права їсти, хто служить скинї.
<p>11 Которих бо животних кров уносить в сьвятиню архиєрей за гріхи, тих мясо палить ся осторонь стану.
<p>12 Тим і Ісус, щоб осьвятити людей своєю кровю, осторонь воріт пострадав.
<p>13 Тим же оце вийдїмо до Нього осторонь стану, дізнаючи наруги Його.
<p>14 Не маємо бо тут сталого города, а того, що буде, шукаємо.
<p>15 Тим оце через Нього приносьмо жертву хвалення без перестанку Богу, се єсть "овощ уст", що визнають імя Його.
<p>16 Благотворення ж і подїльчивости не забувайте; такими бо жертвами вельми догоджують Богу.
<p>17 Слухайте наставників ваших і коріть ся (їм); вони бо пильнують душ ваших, яко мають перелїк оддати; щоб з радістю се робили, а не зітхаючи; не користь бо вам се.
<p>18 Молїте ся за нас: уповаємо бо, що добру совість маємо, у всьому хотячи добре жити.
<p>19 Найбільше ж благаю се чинити, щоб скоро вернено мене вам.
<p>20 Бог же впокою, що підняв з мертвих великого Пастиря вівцям через кров завіту вічнього, Господа нашого Ісуса Христа,
<p>21 нехай звершить вас у всякому доброму дїлї, щоб чинили волю Його, роблячи в вас любе перед Ним, через Ісуса Христа, котрому слава до віку вічнього. Амінь.
<p>22 Благаю ж вас, браттє, прийміте се слово напомину: бо коротко написав вам.
<p>23 Знайте, що брата нашого Тимотея випущено, з котрим, коли скоро прийде, побачу вас.
<p>24 Витайте всїх наставників ваших і всїх сьвятих. Витають вас ті, що з Італиї.
<p>25 Благодать з усїма вами. Амінь.

