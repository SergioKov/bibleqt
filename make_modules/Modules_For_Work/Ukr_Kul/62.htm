<h2>
<h4>2-е Тимофiю 1
<p>1 Павел, апостол Ісуса Христа волею Божою, по обітницї життя, що в Христї Ісусї,
<p>2 Тимотею, любому синові: Благодать, милость, мир од Бога Отця, і Христа Ісуса, Господа нашого.
<p>3 Дякую Богу, котрому служу від прародителїв чистою совістю, що без перестанку згадую тебе в молитвах моїх ніч і день,
<p>4 бажаючи видїти тебе, памятаючи сльози твої, щоб сповнитись радощами,
<p>5 згадуючи нелицемірну віру твою, яка вселилась перше в бабу твою Лоїду і в матїр твою Євникию; певен же я, що і в тебе.
<p>6 З сієї ж причини нагадую тобі, щоб ти під'огрівав дар Божий, що маєш у собі через положеннє рук моїх.
<p>7 Бо дав нам Бог не духа страху, а (духа) сили і любови і здорового розуму.
<p>8 Оце ж не сором ся сьвідчення Господа нашого, анї мене, вязника Його, а страждай з благовістєм Христовим по силї Бога,
<p>9 що спас нас і покликав покликом сьвятим, не по дїлам нашим, а по своїй постанові і благодатї, даній нам у Христї Ісусї перше часів вічних,
<p>10 тепер же обявленій через явленнє Спасителя нашого Ісуса Христа, що зруйнував смерть і осияв життє і нетлїннє благовістєм,
<p>11 для котрого поставлений я проповідником і апостолом і учителем поган.
<p>12 З сієї ж причини я й се терплю; тілько ж не соромлюсь, знаю бо, в кого увірував, і певен, що силен Він переказ мій схоронити до того дня.
<p>13 Май приклад здорових словес, котрі від мене чув єси, у вірі і любові, що в Христї Ісусї.
<p>14 Добре завіщаннє схорони Духом сьвятим, що живе в нас.
<p>15 Ти знаєш се, що одвернулись од мене всї, що в Азиї; а між ними Фигел і Гермоген.
<p>16 Нехай же дасть милость Господь Онисифоровому дому, бо він часто мене впокоював, і кайданів моїх не соромив ся;
<p>17 а бувши в Римі, дуже пильно шукав мене, та й знайшов.
<p>18 Нехай дасть йому Господь знайти милость Господню в той день. А скілько услугував менї в Єфесї, ти лучче знаєш.

<h4>2-е Тимофiю 2
<p>1 Ти ж, сину мій, кріпшай у благодатї, що в Христї Ісусї,
<p>2 і, що чув єси від мене перед многими сьвідками, те передай вірним людям, котрі способні будуть і инших навчати.
<p>3 Ти ж терпи лихо, яко добрий воїн Ісуса Христа.
<p>4 Нїхто ж, воїном бувши, не мішаєть ся в справи життя (сього), щоб угодити тому, хто вибрав його воїном.
<p>5 Хоч же хто й бореть ся, не заслужить вінця, коли не законно бороти меть ся.
<p>6 Трудящому ратаєві перш подобає овощу скоштувати.
<p>7 Зрозумій, що глаголю; а Господь нехай дасть тобі розум у всьому.
<p>8 Поминай Господа Ісуса Христа, що встав із мертвих, з насїння Давидового, по благовістю моєму,
<p>9 в Йому ж терплю лихо аж до кайдан, як лиходїй, та слова Божого не скувати.
<p>10 Тим усе терплю ради вибраних, щоб і вони осягли спасеннє, що в Христї Ісусї з вічньою славою.
<p>11 Вірне слово: коли бо ми з Ним умерли, то з Ним і жити мем.
<p>12 Коли терпимо, з Ним і царювати мем; коли відцураємось, і Він відцураєть ся нас.
<p>13 Коли не віруємо, Він вірним пробуває, відректись бо себе не може.
<p>14 Про се нагадуй, сьвідкуючи перед Господом не перечитись; нї на що воно не потрібне, (тілько) на руїну тих, що слухають.
<p>15 Старай ся поставити себе вірним перед Богом, робітником без докору, право правлючим слово правди.
<p>16 Від скверного марнословия оддаляй ся; більше бо та більш (такі) розводять безбожність,
<p>17 і слово їх, як гангрена (рак), мати ме жир. З таких Гименей і Филит,
<p>18 котрі проти правди согрішили, говорячи, що воскресеннє вже було, і перевертають деяких віру.
<p>19 Твердо ж основина Божа стоїть, маючи печать таку: Познав Господь своїх, і: Нехай відступить од неправди всяк, хто іменує імя Христове.
<p>20 У великому ж домі не тілько посуд золотий та срібний, а й деревяний і глиняний; і инші на честь, а инші на нечесть.
<p>21 Оце ж, коли хто очистить себе від сього, буде посудиною на честь, осьвяченою і потрібною владицї, на всяке дїло добре наготовленою.
<p>22 Від похотей молодечих утїкай; побивай ся ж за правдою, вірою, любовю, миром з тими, що призивають Господа чистим серцем.
<p>23 Від дурного ж і невченого змагання вхиляй ся, знаючи, що воно родить сварки.
<p>24 Слуга ж Господень не повинен сваритись, а бути тихим до всїх, навчаючим, незлобним,
<p>25 щоб нагідно навчав противних, чи не дасть їм Бог покаяння на зрозуміннє правди,
<p>26 і виплутають ся з дияволських тенет, що живими вловлені від нього у його волю.

<h4>2-е Тимофiю 3
<p>1 Се ж відай, що в послїдні днї настануть времена люті.
<p>2 Будуть бо люде самолюбцї, сріблолюбцї, пишні, горді, хулителї, родителям непокірні, невдячні, безбожні,
<p>3 нелюбовні, непримирливі, осудливі, невдержливі, люті, вороги добра,
<p>4 зрадники, напастники, гордувники, що більш люблять розкоші, нїж Бога,
<p>5 мають образ благочестя, сили ж його відцурались. І ти від таких одвертай ся.
<p>6 Бо з таких ті, що влазять у доми і полонять женщин, отягчених гріхами, що водять ся всякими похотьми,
<p>7 що завсїди вчять ся, та й нїколи до зрозуміння правди прийти не можуть.
<p>8 Як Яннїй та Ямврій противились Мойсейові, так само й сї противлять ся правдї, люде попсованого розуму, нетямущі в вірі.
<p>9 Та не поступлять вони далїй; безумство бо їх явлене буде всїм, як і тих було.
<p>10 Ти ж послїдував єси моїй науцї, життю, постанові, вірі, довготерпінню, любові, терпінню,
<p>11 гоненню, стражданням, які лучились менї в Антиохиї, в Ікониї, в Листрі; котрі гонення я перенїс, і від усїх ізбавив мене Господь.
<p>12 І всї ж, хто хоче благочестиво жити в Христї Ісусї, гонені будуть.
<p>13 Лукаві ж люде та чарівники дійдуть до гіршого, зводячи та даючи себе зводити.
<p>14 Ти ж пробувай у тому, чого навчено тебе, і що звірено тобі, відаючи, від кого навчивсь єси,
<p>15 і що з малку сьвяте писаннє знаєш, котре може тебе вмудрити на спасеннє вірою в Христа Ісуса.
<p>16 Всяке писаннє богодухновенне і корисне до науки, до докору, до направи, до наказу по правдї,
<p>17 щоб звершений був Божий чоловік, до всякого доброго дїла готовий.

<h4>2-е Тимофiю 4
<p>1 Оце ж сьвідкую перед Богом і Господом нашим Ісусом Христом, що має судити живих і мертвих в явленнї Його і царстві Його:
<p>2 проповідуй слово, настоюй в час і не в час, докоряй, погрожуй, благай з усяким довготерпіннєм і наукою.
<p>3 Буде бо час, що здорової науки не послухають, а по своїх похотях виберуть собі учителїв, ласкані (од них) слухом,
<p>4 і від правди слух одвернуть, а до байок прихилять ся.
<p>5 Ти ж тверезись у всьому, терпи лихо, роби дїло благовісника, службу твою знаною вчини.
<p>6 Мене бо вже на жертву наготовлено, і час мого відходу настав.
<p>7 Боротьбою доброю я боров ся, дорогу скінчив, віри додержав.
<p>8 На останок готовить ся менї вінець правди, котрий оддасть менї Господь того дня, праведний суддя, і не тілько менї, та і всїм, хто полюбив явленнє Його.
<p>9 Старай ся скоро прийти до мене.
<p>10 Димас бо мене покинув, полюбивши нинїшнїй вік, та й пійшов у Солунь; Крискент в Галатию, Тит в Далматию;
<p>11 Лука один зо мною. Марка взявши приведи з собою, він бо менї потрібен на служеннє.
<p>12 Тихика ж послав я в Єфес.
<p>13 Плащ, що зоставив я в Троядї в Карпа, ідучи, принеси, і книги, особливо ж кожані.
<p>14 Александер котляр наробив менї багато лиха; нехай оддасть йому Господь по дїлам його,
<p>15 котрого й ти остерегайсь, вельми бо противить ся словам нашим.
<p>16 У перве моє одвітуваннє нїкого не було зо мною, а всї мене покинули; нехай не полїчить ся їм.
<p>17 Господь же став передо мною і окрепив мене, щоб проповідане від мене знане було, і щоб почули всї погане; і збавивсь я з пащи левиної.
<p>18 І визволить мене Господь від усякого дїла лукавого, і спасе про царство своє небесне; Йому ж слава по віки вічні. Амінь.
<p>19 Витай Прискилу і Аквилу і Онисифорів дім.
<p>20 Єраст зоставсь у Коринтї, а Трофима зоставив я в Милетї недужного.
<p>21 Старайсь до зими прийти. Витають тебе Єввул, і Пуд, і Лин, і Клавдия, і все браттє.
<p>22 Господь Ісус Христос із духом твоїм. Благодать з вами. Амінь.

