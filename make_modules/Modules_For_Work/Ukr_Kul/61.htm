<h2>
<h4>1-е Тимофiю 1
<p>1 Павел, апостол Ісуса Христа, по по велїнню Бога, Спаса нашого, і Господа Ісуса Христа, надїї нашої,
<p>2 Тимотею, правдивому сину в вірі: Благодать, милость, мир од Бога, Отця нашого, і Христа Ісуса, Господа нашого.
<p>3 Яко ж ублагав я тебе пробувати в Єфесї, ідучи в Македонию, щоб завітував деяким не инше вчити,
<p>4 анї вважати на видумки та не скінчені родоводи, котрі більш роблять змагання, нїж Божого будування в вірі.
<p>5 Конець же завітування єсть любов з щирого серця та совісти благої і віри не лицемірної,
<p>6 у котрих деякі погрішивши, вдались у пусті слова,
<p>7 хотячи бути законоучителями, не розуміючи, нї що говорять, нї об чому впевняють.
<p>8 Знаємо ж, що закон добрий, коли хто його законно творить,
<p>9 знаючи се, що не про праведника закон положений, а про беззаконних та непокірних, нечестивих та грішних, неправедних та скверних, про убийць батька й матери, про душогубцїв,
<p>10 про блудників, мужоложників, про людокрадів, брехунів, про тих, що криво присягають, і коли що иншого здоровій науцї противить ся,
<p>11 по славному благовістю блаженного Бога, котре менї звірено.
<p>12 І дякую Тому, хто окріпляє мене, Христу Ісусу, Господу нашому, що за вірного мене вважав, поставивши мене на службу,
<p>13 мене, що був колись хулителем і гонителем і знущателем, та помилувано мене; бо, невідаючи, робив я в невірстві.
<p>14 Намножила ся ж благодать Господа нашого вірою і любовю, що в Христї Ісусї.
<p>15 Вірне се слово і всякого прийняття достойне, що Христос Ісус прийшов у мир грішників спасти, між котрими я первий.
<p>16 Та ради сього й помилувано мене, щоб на менї первому показав Ісус Христос усе довготерпіннє, на приклад тим, що мають вірувати в Него на життє вічне.
<p>17 Цареві ж вічному нетлїнному, невидимому, єдиному премудрому Богу честь і слава на віки вічні. Амінь.
<p>18 Се ж завітуваннє передаю тобі, сину Тимотею, по пророцтвах, що були перше про тебе, щоб воював ти в них доброю війною,
<p>19 маючи віру і добру совість, котру деякі відкинувши, од віри відпали.
<p>20 Між ними ж Іменей та Александр, котрих я передав сатанї, щоб навчились не хулити.

<h4>1-е Тимофiю 2
<p>1 Тим я молю перш усього творити благання, молитви, дякування за всїх людей,
<p>2 за царів і за всїх, що мають власть, щоб тихим і спокійним життєм нам жити у всякому благочестї і чистотї.
<p>3 Се бо добре і приятно перед Спасителем нашим Богом,
<p>4 котрий хоче, щоб усї люде спасли ся і до розуміння правди прийшли.
<p>5 Один бо Бог і один посередник між Богом і людьми, чоловік Ісус Христос,
<p>6 що дав себе на викуп за всїх: сьвідкуваннє временами своїми.
<p>7 На се ж поставлено мене проповідником і апостолом (глаголю правду в Христї, а не неправду) учителем поган у вірі і правдї.
<p>8 Оце ж хочу, щоб молились чоловіки на всякому місцї, здіймаючи вгору преподобні руки, без гнїва і змагання.
<p>9 Так само й жінки, чисто вбираючись, із соромом та з чистотою, щоб украшували себе, не заплїтаннєм, не золотом або перлами, або шатами предорогими,
<p>10 а (як подобає жінкам, що пристали на благочестє) дїлами добрими.
<p>11 Жінка мовчки нехай вчить ся усякої покори.
<p>12 Жінцї ж учити не велю, анї орудувати чоловіком, а бути в мовчанню.
<p>13 Адама бо перше створено, опісля ж Еву;
<p>14 і Адама не зведено; жінка ж, як зведено її, була в переступі.
<p>15 Спасеть ся ж ради родження дїтей, коли пробувати ме в вірі та любові і в сьвятостї з чистотою.

<h4>1-е Тимофiю 3
<p>1 Вірне слово: коли хто епископства хоче, доброго дїла бажає.
<p>2 Треба ж епископу бути непорочним, однієї жінки чоловіком, тверезим, цїломудрим, чесним, гостинним, навчаючим,
<p>3 не пяницею, не до бійки, не до здирства, а тихим, несварливим, не сріблолюбцем,
<p>4 своїм домом щоб добре правив, дїтей держав у слухняностї з усякою повагою;
<p>5 (Коли бо хто своїм домом не вміє правити, то як йому про церкву Божу дбати?)
<p>6 не новохрищеним, щоб розгордившись не впав у суд дияволський.
<p>7 Треба ж йому і сьвідкуваннє добре мати від остороннїх, щоб не впав у ганьбу та в тенета дияволські.
<p>8 Дияконам так само (треба бути) чесним, не двоязичним, щоб не вживали багато вина, не здирствовали,
<p>9 мали тайну віри в чистій совістї.
<p>10 І про таких же (треба) перше впевнитись, а потім нехай служять, бувши непорочними.
<p>11 Жінкам (їх) так само (треба бути) чесним, не до осуди, тверезим, вірним у всьому.
<p>12 Диякони щоб бували однієї жінки чоловіками, дїтьми добре правлячи і своїми домами.
<p>13 Бо хто добре дияконував, степень собі добрий здобуває і велику одвагу у вірі, що в Христї Ісусї.
<p>14 Се пишу тобі, уповаючи прийти до тебе скоро;
<p>15 коли ж загаюсь, щоб ти знав, як треба в дому Божому жити, котрий єсть церква Бога живого, стовп і утвердженнє правди.
<p>16 І справдї велика се тайна благочестя: Бог явив ся в тїлї, оправдивсь у Дусї, показав ся ангелам, проповідано Його між поганами, увірували в Його по сьвіту, вознїс ся в славі.

<h4>1-е Тимофiю 4
<p>1 Дух же явно глаголе, що в останнї часи відступлять декотрі од віри, слухаючи духів лестивих і наук бісових,
<p>2 в лицемірстві брехливих, запеклих у совістї своїй,
<p>3 що боронять женитись (і велять вдержуватись) од їжи, що Бог створив на їду з подякою вірним і познавшим правду.
<p>4 Бо всяке створіннє Боже добре і нїщо не гидке, коли з подякою приймаємо;
<p>5 осьвячуєть ся бо словом Божим і молитвою.
<p>6 Се все нагадуючи браттю, будеш добрий служитель Ісуса Христа, годований словами віри і доброю наукою, котрій послїдував єси.
<p>7 Скверних же і бабських байок цурай ся, а привчай себе до благочестя.
<p>8 Тїлесна бо вправа мало корисна, а благочестє корисне на все, маючи обітницю життя нинїшнього і будучого.
<p>9 Вірне слово і всякого приняття достойне.
<p>10 На се бо і трудимось і ганять нас, що вповали на Бога живого, котрий єсть Спаситель усїх людей, а найбільш вірних.
<p>11 Звіщай се і навчай.
<p>12 Нїхто ж нехай молодостю твоєю не гордує; а будь взором для вірних, у слові, у життю, у любові, у дусї, у чистотї.
<p>13 Доки прийду, пильнуй читання, утїшення, науки.
<p>14 Не занедбай твого дарування, котре дано тобі пророцтвом, з положеннєм рук сьвященства.
<p>15 Про се дбай, в сьому пробувай, щоб успіх твій явен був у всїх.
<p>16 Пильнуй себе і науки; пробувай у сьому; се бо роблячи, і сам спасеш ся і ті, що слухають тебе.

<h4>1-е Тимофiю 5
<p>1 Старого не докоряй, а умоляй, як батька, молодших, як братів,
<p>2 старих жінок, як матїрок, молодших, як сестер, з усякою чистотою.
<p>3 Удовиць шануй, тих що справдї удовицї.
<p>4 Коли ж котора вдовиця дїти або внучата має, нехай вчять ся перше свій дім благочестиво спорядити і віддячувати родителям; се бо добре і любо перед Богом.
<p>5 Тая ж справдї вдовиця, котора одинока, (та) вповає на Бога і пробуває в молитвах і благаннях день і ніч.
<p>6 Котора ж роскошує, та жива - вмерла.
<p>7 І се наказуй, щоб непорочні були.
<p>8 Коли ж хто про своїх, а найбільш про домашнїх не промишляє, той відцуравсь віри, і гірший од невірного.
<p>9 Удовицю ж вибирати не меньше лїт шестидесяти, таку щоб була одному мужу жінкою,
<p>10 в дїлах добрих сьвідчена, чи дїтей згодувала, чи людей стороннїх приймала, чи сьвятим ноги вмивала, чи бідолашним помагала, чи до всякого дїла доброго щира була.
<p>11 Молодих же вдовиць не приймай; бо, розбуявшись проти Христа, схочуть заміж;
<p>12 маючи осуд, що першої віри відцурались.
<p>13 Ще ж без дїла звикають ходити по домах; не тілько ж без дїла, та й довгоязикі і пронозливі, говорять, чого не годить ся.
<p>14 Тим хочу, щоб молоді вдовицї йшли заміж, дїтей рожали, домом правили і нїякої причини не давали противному до поговору.
<p>15 Вже бо деякі звернули слїдом за сатаною.
<p>16 Коли який вірний або вірна має вдовицї, нехай їм помагає, і нехай не буде тягару для церкви, щоб правдивим удовицям помагати.
<p>17 Которі ж пресвитери пильнують добре, нехай удостоять ся двійної чести, найбільше ж ті, що трудять ся в слові і науцї.
<p>18 Глаголе бо писаннє: Вола молотячого не заоброчуй; і: Достоїн робітник нагороди своєї.
<p>19 На пресвитера обвинувачення не приймай, хиба при двох або трьох сьвідках.
<p>20 Которі ж згрішять, обличай перед усїма, щоб і инші страх мали.
<p>21 Заклинаю перед Богом, і Господом Ісус-Христом, і вибраними ангелами, щоб се хоронив без пересуду, нїчого не роблячи по привичцї (пристрастї).
<p>22 Рук скоро не клади нї на кого, анї приставай до чужих гріхів; себе чистим держи.
<p>23 Вже не пий води, а потроху вина приймай, ради жолудка твого і частих твоїх недугів.
<p>24 В инших людей гріхи явні, попереджують на суд, а за иншими йдуть слїдом.
<p>25 Так само й добрі дїла наперед явні, тай що инше, утаїтись не може.

<h4>1-е Тимофiю 6
<p>1 Которі слуги під ярмом, нехай уважають панів своїх достойними всякої чести, щоб імя Боже не хулилось і наука.
<p>2 Хто ж має вірних панів, ті нехай не гордують ними, бо вони брати; а ще більш нехай служять, що вони вірні і любі, приймаючи благодать. Сього навчай і наказуй.
<p>3 Коли ж хто инше вчить і не приступає до здорових словес Господа нашого Ісуса Христа і до науки побожної,
<p>4 той розгордив ся, нїчого не знаючи, а нездужаючи змаганнями та суперечкою, від чого буває зависть, сварка, поговори, лукаві думки,
<p>5 пусті розмови людей попсованого розуму, що втеряли правду і думають, що благочестє - надбаннє. Відступай від таких.
<p>6 Велике ж (таки) надбаннє благочестє з самодовольством.
<p>7 Нїчого бо не внесли ми у сьвіт, то й ясно, що нїчого не можемо винести.
<p>8 Маючи ж їжу й одежу, сим довольні будемо.
<p>9 Котрі ж хочуть забагатїти, впадають у напасть й тенета і в хотїння многі нерозумні і шкодливі, що топлять людей у безодню і погибель.
<p>10 Корень бо всього лихого сріблолюбство; котрого инші бажаючи, заблудили од віри, і себе прибили многими муками.
<p>11 Ти ж, чоловіче Божий, від сього втїкай; побивай ся за правдою, благочестєм, вірою, любовю, терпіннєм, тихостю.
<p>12 Борись доброю боротьбою віри, держись вічнього життя, до котрого й покликано тебе, й визнав єси добре визнаннє перед многими сьвідками.
<p>13 Заповідаю тобі перед Богом, що оживлює все, і Христом Ісусом, що сьвідкував при Понтийському Пилатї добре визнаннє:
<p>14 додержати сю заповідь чистою, без докору, до явлення Господа нашого Ісуса Христа,
<p>15 котре свого часу явить блаженний і єдиний сильний Цар над царями і Пан над панами;
<p>16 один, що має безсмертє, і живе в сьвітлї неприступному, котрого не бачив нїхто з людей, анї бачити не може; Йому ж честь і держава вічна. Амінь.
<p>17 Багатим у нинїшнім віцї заказуй не високомудровати, анї вповати на богацтво непевне, а на Бога живого, що дає нам усе щедро на втїху;
<p>18 добре робити, багатитись дїлами добрими, охочими на подаваннє бути і подїльчивими,
<p>19 скарбуючи собі добру основину в будущинї, щоб прийняти життє вічне.
<p>20 О Тимотею! хорони переказ, одвертаючись од скверного марнословя і перекорів неправдивого розуму,
<p>21 котрим деякі хвалячись, у вірі погрішили. Благодать з тобою. Амінь.

