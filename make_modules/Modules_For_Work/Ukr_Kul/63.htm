<h2>
<h4>До Тита 1
<p>1 Павел, слуга Божий, апостол же Ісуса Христа, по вірі вибраних Божих і зрозумінню правди, що по благочестю,
<p>2 в надїї вічнього життя, котре обітував Бог, що не обманює, перед вічними часами,
<p>3 явив же часу свого слово своє проповіданнєм, котре менї поручено по повелїнню Спасителя нашого, Бога:
<p>4 Титу, правдивому синові по спільній вірі: Благодать, милость, мир од Бога Отця і Господа Ісуса Христа, Спаса нашого.
<p>5 На те зоставив я тебе в Критї, щоб остальне довів до ладу і настановив по всїх городах пресвитерів, як я тобі повелїв.
<p>6 Коли хто непорочен, однієї жінки муж, має вірних дїтей, недокорених за розврат, або непокірних.
<p>7 Треба бо епископу без пороку бути, яко Божому доморядникові, щоб не собі годив, не був гнївливий, не пяниця, не сварливий, не жадний поганого надбання,
<p>8 а був гостинний, любив добре, (у всьому) мірний, праведний, преподобний, вдержливий,
<p>9 щоб державсь вірного слова по науцї, щоб умів і напоминати здоровою наукою і докоряти противних.
<p>10 Багато бо непокірних, марномовцїв і обманщиків, найбільше ж которі з обрізання,
<p>11 їм треба роти позатуляти; вони всї доми розвертають, навчаючи чого не треба, ради скверного надбання.
<p>12 Сказав же один о них, власний їх пророк: Критяне завсїди брехуни, люті зьвіри, черева лїниві.
<p>13 Вірне се сьвідченнє. З сієї ж то причини докоряй їх нещадно, щоб здорові були в вірі,
<p>14 не вважаючи на жидівські байки, нї на заповідї людей, що одвертають ся од правди.
<p>15 Все чисте чистим; опоганеним же та невірним нїщо не чисте, а опоганив ся і розум їх і совість.
<p>16 Визнають, що знають Бога, а дїлами одрікають ся від Него, бувши гидкими і непокірними і до всякого дїла доброго неспосібними.

<h4>До Тита 2
<p>1 Ти ж говори, що личить здоровій науцї:
<p>2 старики щоб були тверезі, чесні, мірні, здорові вірою, любовю, терпіннєм;
<p>3 старі жінки так само щоб убирались як годить ся сьвятим, (були) не осудливі, не підневолені великому пянству і навчали добра,
<p>4 щоб доводили до розуму молодших, любити чоловіків, жалувати дїтей,
<p>5 щоб були мірними, чистими, господарними, добрими, корились своїм чоловікам, щоб слово Боже не зневажалось.
<p>6 Молодїж так само напоминай знати міру.
<p>7 У всьому ж сам себе подаючи за взір добрих дїл, у науцї цїлость, поважність,
<p>8 слово здорове, недокорене, щоб осоромив ся противник, не маючи нїчого казати про нас докірно.
<p>9 Слуги своїм панам щоб корились, у всьому догоджали, не відказуючи,
<p>10 не крали, а показували всяку добру віру, щоб науку Спасителя нашого, Бога, украшували у всьому.
<p>11 Явилась бо благодать Божа спасительна всїм людям,
<p>12 навчаючи нас, щоб відцуравшись нечестя і мирських похотей, розумно і праведно і благочестно жили ми в нинїшньому віцї,
<p>13 ждучи блаженного вповання і явлення слави великого Бога і Спаса нашого Ісуса Христа,
<p>14 котрий оддав себе самого за нас, щоб ізбавити нас од усякого беззаконня і очистити собі людей вибраних, ревнителїв добрих дїл.
<p>15 Се говори, напоминай, і докоряй з усяким повелїннєм. Нехай нїхто тобою не гордує.

<h4>До Тита 3
<p>1 Нагадуй їм, щоб начальства і власти слухали і корились, і до всякого доброго дїла були готові,
<p>2 щоб нїкого не хулили, не були сварливі, а тихі, показуючи всяку лагідність до всїх людей.
<p>3 Були бо колись і ми нерозумні, непокірні, і зведені слуги похотям та всяким розкошам, живучи в злобі та завистї, гидкими бувши та ненавидячи один одного.
<p>4 Як же явилась благость і чоловіколюбиє Спаса нашого Бога,
<p>5 не з дїл праведних, що ми робили, а по своїй милости спас нас купеллю новорождення і обновлення Духа сьвятого,
<p>6 котрого вилив на нас щедро через Ісуса Христа, Спасителя нашого,
<p>7 щоб оправдившись благодаттю Його, зробились ми наслїдниками по надїї життя вічнього.
<p>8 Вірне слово, і хочу, щоб про се ти впевняв, щоб которі увірували в Бога, старались пильнувати добрих дїл. Добре воно і користне людям.
<p>9 Дурного ж змагання, та родоводів, та спорів, та сварок про закон цурай ся, бо вони не на користь і марні.
<p>10 Єретика чоловіка після первого і другого напомину, покинь,
<p>11 знаючи, що такий розвертаєть ся і грішить, осудивши сам себе.
<p>12 Як пришлю Артема до тебе або Тихика, постарайсь прийти до мене в Никополь: там бо надумавсь я зазимувати.
<p>13 Зину законника та Аполоса старанно випровадь, щоб нї в чому не мали недостатку.
<p>14 Нехай і наші вчять ся пильнувати добрих дїл для конечних потріб, щоб не були без овощу.
<p>15 Витають тебе усї, що зо мною. Витай тих, хто любить нас у вірі. Благодать з усїма вами. Амінь.

