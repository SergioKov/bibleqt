<h2>
<h4>1-е до коринтян 1
<p>1 Павел, покликаний апостол Ісуса Христа, волею Божою, та Состен брат,
<p>2 церкві Божій в Коринтї, осьвяченим в Ісусї Христї, покликаним сьвятим, з усїма, которі призивають імя Господа нашого Ісуса Христа, на всякому місцї, у них і в нас:
<p>3 благодать вам і впокій од Бога, Отця нашого, і Господа Ісуса Христа.
<p>4 Дякую Богу моєму всякого часу за вас про благодать Божу, дану вам в Христї Ісусї,
<p>5 тим, що у всьому ви збагатились ним у всякім слові і всякім знанню,
<p>6 яко ж сьвідченнє Христове утверджено в вас,
<p>7 так що ви не маєте недостатку нї в однім даруванню, дожидаючись одкриття Господа нашого Ісуса Христа,
<p>8 котрий і утвердить вас до кінця, щоб ви були невинуваті в день Господа нашого Ісуса Христа.
<p>9 Вірен бо Бог, через котрого покликані ви в общеннє Сина Його, Ісуса Христа, Господа нашого.
<p>10 Благаю ж вас, браттє, імям Господа нашого Ісуса Христа, щоб те саме говорили ви всї, і щоб не було між вами роздїлення, а щоб були з'єднані в одному розумінню і в одній мислї.
<p>11 Звіщено бо менї про вас, браттє моє, від Хлоїних, що між вами єсть незгодини.
<p>12 Кажу ж про те, що кожен з вас говорить: Я Павлів; а я Аполосів; а я Кифин; а я Христів.
<p>13 Хиба подїливсь Христос? хиба Павла розпято за вас? або в імя Павлове хрестились ви?
<p>14 Дякую Богові, що я нїкого з вас не охрестив, тільки Криспа та Гая,
<p>15 щоб хто не сказав, що в імя моє я охрестив.
<p>16 Хрестив же я й Стефанів дім; більш не знаю, чи кого другого хрестив.
<p>17 Не послав бо мене Христос хрестити, а благовістити, не в премудрости слова, щоб не опустїв хрест Христів.
<p>18 Слово бо про хрест погибаючим дурощі, нам же, що спасаємось, сила Божа.
<p>19 Писано бо: Погублю премудрість премудрих, і розум розумних відкину.
<p>20 Де мудрець? де письменник? де дослїджуватель віку сього? Чи не обернув Бог премудрість сьвіта сього в дурощі?
<p>21 Коли бо у премудростї Божій не пізнав сьвіт Бога премудростю, то зволив Бог дурощами проповідї спасти віруючих.
<p>22 Коли і Жиди ознак допевняють ся, і Греки премудростї шукають,
<p>23 ми проповідуємо Христа розпятого, Жидам поблазнь, Грекам же дурощі,
<p>24 самим же покликаним, і Жидам і Грекам, Божу силу й Божу премудрість:
<p>25 тим що немудре Боже мудріще від людей, а неміцне Боже кріпше людей.
<p>26 Спогляньте бо на покликаннє ваше, браттє, що небагато (між вами) премудрих по тїлу, небагато сильних, небагато благородних;
<p>27 нї, немудре сьвіта вибрав Бог, щоб осоромити премудрих, і безсильне сьвіта вибрав Бог, щоб осоромити потужне,
<p>28 і незначне сьвіту і погорджене вибрав Бог, і те чого нема, щоб те, що є, в нїщо обернути,
<p>29 щоб не величалось нїяке тїло перед Ним.
<p>30 З Него ж і ви в Христї Ісусї, що став ся нам премудростю від Бога, і праведностю, і освяченнєм, і викупленнєм,
<p>31 щоб, яко ж писано: Хто хвалить ся, в Господї хвалив ся.

<h4>1-е до коринтян 2
<p>1 І я, прийшовши до вас, браттє, прийшов не з високим словом або премудростю, звіщаючи вам сьвідченнє Боже.
<p>2 Бо я надумавсь, не знати нїчого між вами, тільки Ісуса Христа, та й Його розпятого.
<p>3 І був я в вас у слабосиллї, в страсї і в великій трівозї.
<p>4 І слово моє, і проповідь моя не в переважливих словах людської премудростї, а в явленню духа і сили,
<p>5 щоб віра ваша була не в мудростї людській, а в силї Божій.
<p>6 Премудрість же промовляємо між звершеними, та премудрість не віка сього, анї князїв віка сього, що зникають,
<p>7 а промовляємо премудрість Божу тайну, закриту, котру Бог призначив перш віків на славу нашу,
<p>8 котрої нїхто з князїв віка сього не пізнав; бо коли б пізнали, то Господа слави не розпяли б.
<p>9 Нї, яко ж писано: Чого око не видїло, нї ухо не чуло і що на серце чоловікові не зійшло, те наготовив Бог тим, хто любить Його.
<p>10 Нам же Бог відкрив Духом своїм; бо Дух усього дослїджує, навіть і глибокостей Божих.
<p>11 Хто бо з людей знає, що в чоловіку, окрім духа чоловічого, що в ньому? Так і що в Бозї, нїхто не знає, тільки Дух Божий.
<p>12 Ми ж не духа сьвіта прийняли, а Духа, що від Бога, щоб знали, що нам дароване від Бога.
<p>13 Се промовляємо не ученими словами людської премудрости, а навченими Духом сьвятим, духовні (речи) духовним (словом) подаючи.
<p>14 Душевний же чоловік не приймає, що єсть Духа Божого; дурощі бо воно йому, і не може зрозуміти, бо се духовно треба розбірати.
<p>15 Духовний же розбірає все, він же від нїкого не розбираєть ся.
<p>16 Хто бо зрозумів ум Господень, щоб ясувати його? Ми ж ум Христів маємо.

<h4>1-е до коринтян 3
<p>1 І я, браттє, не міг промовляти до вас, яко до духовних, а яко до тїлесних, яко до малолїтків у Христї.
<p>2 Молоком поїв вас, а не стравою; ще бо не змогли (знести того), та ще й тепер не можете, ще бо ви тїлесні.
<p>3 Коли бо між вами зависть та сварня, та незгода, то хиба ж не тїлесні ви й хиба не чоловічим робом ходите?
<p>4 Коли бо каже хто: Я Павлів; другий же: Я Аполосів; то хиба ж не тїлесні ви?
<p>5 Хто ж Павел і хто Аполос? Та же ж вони тільки слуги, через котрих ви увірували, і як кому дав Господь.
<p>6 Я посадив, Аполос поливав, Бог же зростив.
<p>7 Тим то нїщо й той, хто садить, і хто поливає, а хто зрощує - Бог.
<p>8 Хто ж садить і хто поливає, сї одно, кожний же прийме нагороду свою по своїм трудї.
<p>9 Бо ми Божі помічники, ви Боже поле, Божа будівля.
<p>10 По благодатї Божій, даній менї, яко мудрий будівничий, положив я основину, инший же будує. Нехай же кожен дивить ся, як він будує.
<p>11 Иншої бо підвалини нїхто не може положити окрім тієї, що положена, котра єсть Ісус Христос.
<p>12 Коли ж хто будує на сїй підвалинї з золота, срібла, дорогого каменя, дерева, сїна, очерету, -
<p>13 кожного дїло буде явне; день бо (Господень) покаже, тим що в огнї відкриєть ся, і яка в кожного робота, огонь випробує.
<p>14 Коли робота встоїть, хто вибудував - прийме нагороду.
<p>15 Коли робота згорить, понесе шкоду, сам же спасеть ся, тільки так, як через огонь.
<p>16 Хиба не знаєте, що ви храм Божий, і Дух Божий живе в вас?
<p>17 Коли хто зруйнує Божий храм, зруйнує його Бог: бо храм Божий сьвят, котрий єсте ви.
<p>18 Нехай нїхто себе не обманює. Коли хто між вами здаєть ся мудрим у віку сьому, нехай буде дурним, щоб бути премудрим.
<p>19 Бо премудрість сьвіта сього - дурощі у Бога, писано бо: Спіймає премудрих в хитрощах їх.
<p>20 І знов: Господь знає думки мудрих, що вони марні.
<p>21 Тим же нїхто нехай не хвалить ся в людях; все бо ваше:
<p>22 Чи то Павел, чи Аполос, чи Кифа, чи сьвіт, чи життє, чи смерть, чи теперішнє, чи будуче, - все ваше,
<p>23 ви ж Христові, а Христос Божий.

<h4>1-е до коринтян 4
<p>1 Так нас нехай вважає чоловік, яко слуг Христових, і доморядників тайн Божих.
<p>2 Ще ж до того від доморядників вимагають, щоб кожного знайдено вірним.
<p>3 Та се в мене найменша річ, щоб мене судили ви або людський суд; нї, я й сам себе не суджу.
<p>4 Бо нїчого на себе не знаю, та сим я не оправдуюсь; суддя ж мій Бог.
<p>5 Тим же нї про що перше часу не судїть, доки прийде Господь, котрий висьвітить сховане в темряві і виявить думки сердець; а тодї похвала буде кожному від Бога.
<p>6 Се ж, браттє, приложив я до себе та Аполоса задля вас, щоб ви з нас навчились не думати більш того, що написано, щоб один перед одним не неслись гордо проти другого.
<p>7 Хто бо тебе одрізняє? що ж маєш, чого не прийняв (од Бога)? а коли прийняв, то чого величаєш ся, мов би не прийнявши?
<p>8 Ви вже ситі, вже забагатїли, без нас зацарювали. О, щоб ви зацарювали, щоб і ми з вами царювали!
<p>9 Та я думаю, що Бог нас, апостолів, яко останнїх поставив, мов на смерть призначених; бо видовищем зробились ми сьвітові, і ангелам, і людям.
<p>10 Ми дурні задля Христа, ви ж мудрі в Христї; ми немічні, ви ж кріпкі; ви славні, ми ж безчесні.
<p>11 Ще ж і до сієї години й голодуємо й жаждуємо, й наготїєм і биті в лице, і тиняємось,
<p>12 і трудимось, працюючи своїми руками; нас лають, а ми благословляємо; нас гонять, ми терпимо;
<p>13 нас хулять, ми молимось; мов сьміттє сьвіту стали ся ми, ометиця всїм аж досї.
<p>14 Не на сором вам се пишу, а яко дїтей моїх любих остерегаю.
<p>15 Бо, коли б ви мали й тисячі наставників у Христї, та батьків небагато; бо в Христї Ісусї благовістєм я вас появив (зродив).
<p>16 Благаю ж оце вас, будьте послїдувателями моїми.
<p>17 Про се післав я до вас Тимотея, мою любу дитину і вірного в Господї, котрий вам нагадає про дороги мої в Христї, яко ж усюди у всякій церкві я навчаю.
<p>18 Мов би не мав я до вас прийти, так розгордїли деякі.
<p>19 Я ж прийду скоро до вас, коли Господь схоче, і розвідаю не слово розгордївших, а силу.
<p>20 Не в слові бо царство Боже, а в силї.
<p>21 Чого хочете? чи з лозиною прийти менї до вас, чи з любовю і духом лагідности?

<h4>1-е до коринтян 5
<p>1 Звідусюди чути, що між вами перелюб, та такий перелюб, про який і між поганами не чувати, щоб хто жінку батька свого мав.
<p>2 І ви розгордїли, а не лучче б сумувати вам, щоб вилучено з між вас такого, що дїло се робить?
<p>3 Я ж бо, небувши між вами тїлом, а бувши духом, уже присудив, яко бувший (між вами), щоб того, хто так робить,
<p>4 в імя Господа нашого Ісуса Христа, як зберетесь ви і дух мій силою Господа нашого Ісуса Христа,
<p>5 видали такого сатанї на погибель тїла, щоб дух спас ся в день Господа Ісуса.
<p>6 Не добре величаннє ваше. Хиба не знаєте, що трохи квасу все місиво заквашує.
<p>7 Очистьте ж старий квас, щоб ви були нове місиво, яко ж ви й є безквасні, бо пасха наша, Христос, заколена за нас.
<p>8 Тим же сьвяткуймо не в старому квасї, анї в квасї злоби та лукавства, а в опрісноках чистоти і правди.
<p>9 Писав я до вас ув одному листї, щоб ви не мішались із перелюбниками,
<p>10 та не в загалї з перелюбниками сьвіта сього, або з зажерливими, або хижаками, або ідолослужителями; бо мусїли б хиба з сьвіта сього зійти.
<p>11 Тепер же я писав вам, щоб не мішались, коли хто, звавшись братом, буде або перелюбник, або зажерливий, або ідолослужитель, або злоріка, або пяниця, або хижак; з таким і не їсти.
<p>12 Чого бо менї й тих судити, що осторонь (вас)? Хиба не тих, що в серединї, ви судите?
<p>13 Тих же, що осторонь, Бог судить. То ж вилучте лукавого з між себе.

<h4>1-е до коринтян 6
<p>1 Не вже ж із вас хто сьміє, мавши дїло з другим, судитись перед неправедними, а не перед сьвятими?
<p>2 Хиба не знаєте, що сьвяті сьвіт судити муть? а коли сьвіт судити меть ся од вас, то хиба ви не достойні найменших річей судити?
<p>3 Хиба не знаєте, що ми ангелів судити мем, а не тільки житейські речі?
<p>4 Коли ж маєте судитись про житейські речі, то хоч би упослїджених у церкві беріть за суддїв.
<p>5 На сором вам глаголю: Хиба нема між вами й одного мудрого, котрий зміг би розсудити між братами своїми?
<p>6 Нї, брат з братом судить ся, та ще й перед невірними!
<p>7 І се вже зовсїм сором вам, що ви судитесь між собою. Чом би вам раднїщ кривди не терпіти? чом лучче не терпіти шкоди?
<p>8 Нї, ви самі кривдите, та обдираєте, та ще й братів.
<p>9 Або хиба не знаєте, що неправедні царства Божого не наслїдять? Не обманюйте себе: нї блудники, нї ідолослужителї, нї перелюбники, нї пещені, нї мужоложники,
<p>10 нї злодїї, нї зажерливі, нї пяницї, нї злоріки, нї хижаки царства Божого не наслїдять.
<p>11 А такими з вас деякі були; та ви обмились, та осьвятились, та оправдились імям Господа Ісуса і Духом Бога нашого.
<p>12 Все менї можна, та не все користне; все менї можна, та нїчому не дам орудувати мною.
<p>13 Їжа про черево, й черево про їжу; Бог же те й те зруйнує. Тїло ж не про перелюб, а про Господа, а Господь про тїло.
<p>14 Бог же Господа підняв, то й нас підійме силою своєю.
<p>15 Хиба не знаєте, що тїла ваші члени Христові? Узявши ж члени Христові, невже зроблю (їх) членами перелюбницї? Нехай не буде!
<p>16 Хиба не знаєте, що, хто пригорнеть ся до перелюбницї, той одно (з нею) тїло? Будуть бо, рече, вдвох одно тїло.
<p>17 Хто ж пригорнеть ся до Господа, той один (з Ним) дух.
<p>18 Утїкайте від перелюбу. Усякий гріх, що робить чоловік, осторонь тїла; хто ж робить перелюб, проти свого тїла грішить.
<p>19 Хиба не знаєте, що тїло ваше храм Духа сьвятого, що (живе) в вас, котрого маєте від Бога, і ви не свої?
<p>20 Ви бо куплені цїною; тим прославляйте Бога в тїлї вашому і в дусї вашому; вони Божі.

<h4>1-е до коринтян 7
<p>1 Про що ж ви писали до мене, то добре б чоловікові до жінки не приставати.
<p>2 Та задля (ухилення) перелюбу, кожен свою жінку нехай має, і кожна свого чоловіка нехай має.
<p>3 Нехай чоловік оддає жінцї, яку треба, любов; так само й жінка чоловікові.
<p>4 Жінка над своїм тїлом не має власти, а чоловік; так же само й чоловік над своїм тїлом не має власти, а жінка.
<p>5 Не вхиляйтесь одно від одного, хиба що по згодї на (який ся) час, щоб пробували в постї та молитві, та й знов докупи сходьтесь, щоб сатана не спокушував вас невдержаннєм вашим.
<p>6 Се ж глаголю по дозволу, а не по наказу.
<p>7 Бажаю бо, щоб усї люде були, як я сам. Тільки ж свій дар має кожен від Бога: один так, другий так.
<p>8 Глаголю ж нежонатим та вдовицям: Добре їм, коли зістануть ся, як і я.
<p>9 Коли ж не вдержять ся, нехай женять ся; лучче бо женитись, нїж розпалюватись.
<p>10 Жонатим же завітую не я, а Господь: Жінка нехай не розлучаєть ся з чоловіком.
<p>11 Коли ж і розлучить ся, то нехай буде без чоловіка, або нехай з чоловіком помирить ся; та й чоловік щоб з жінкою не розлучав ся.
<p>12 Иншим же я глаголю, не Господь: Коли которий брат має жінку, що не вірує, а любо їй жити з ним, нехай не відпуска її.
<p>13 І котора жінка має чоловіка, що не вірує, а йому любо жити з нею, нехай не відпуска його.
<p>14 Осьвячуєть ся бо чоловік невіруючий в жінцї, і осьвячуєть ся жінка невіруюча в чоловікові; ато дїти ваші були б нечисті; тепер же сьвяті.
<p>15 Коли ж невіруючий розлучаєть ся, нехай розлучаєть ся; не приневолюєть ся бо брат або сестра у такому; у впокою ж бо покликав нас Бог.
<p>16 Як бо ти знаєш, жінко, що може спасеш чоловіка? Або як ти знаєш, чоловіче, що може жінку спасеш?
<p>17 Тільки, як кожному удїлив Бог, і як кожного покликав Господь, так нехай й ходить. І се всїм церквам наказую.
<p>18 Чи хто в обрізанню покликаний, нехай не притворюєть ся. Чи в необрізанню хто покликаний, нехай не обрізуєть ся.
<p>19 Обрізаннє нїщо, і необрізаннє нїщо, а хороненнє заповідей Божих.
<p>20 Кожний, у якому покликанню покликаний, у тому нехай і зостаєть ся.
<p>21 Невільником ти покликаний? не журись; а коли можна й вільним стати ся, раднїще (тим) користуй ся.
<p>22 Покликаний бо у Господї невільник, той визволений у Господа. Так само й хто вільним покликаний, той невільник Христів.
<p>23 Цїною ви куплені; не робіть ся невільниками людськими.
<p>24 У чому кожен покликаний, браттє, в тому нехай і пробуває перед Богом.
<p>25 Про дїв же наказу Господнього не маю, а даю раду, яко помилуваний від Господа, щоб вірним бути.
<p>26 Думаю, що се добре задля теперішньої нужди, щоб чоловіку так бути.
<p>27 Одруживсь єси з жінкою? не шукай розводу. Розвів ся єси з жінкою, не шукай жінки.
<p>28 Як же й ожениш ся, (ще) не згрішив єси; як і віддасть ся дїва, не згрішила; та горе по тїлу мати муть такі; я ж вас щаджу.
<p>29 Се ж глаголю, браттє, що час короткий, і щоб ті, хто має жінку, були наче не мають;
<p>30 і хто плаче, наче не плачуть; хто радуєть ся, наче не радують ся; хто купує, наче не осягають;
<p>31 і хто користуєть ся сим сьвітом, наче не користують ся; переходить бо образ сьвіта сього.
<p>32 Я ж хочу, щоб ви не журились. Нежонатий журить ся про Господнє, як угодити Господеві;
<p>33 жонатий же журить ся про сьвітове, як угодити жінцї.
<p>34 Єсть (також) ріжниця між жінкою і дївицею: Незамужня журить ся про Господнє, щоб бути сьвятою тїлом і духом; а замужня журить ся про сьвітове, як угодити мужові.
<p>35 Се ж вам на користь вашу глаголю, не щоб вам накинути сїло, а ради чемности і приступу вашого до Господа без озирання.
<p>36 Коли ж хто думає, що соромно для дївицї його, коли перецьвіте і так мусить бути, той, що хоче, нехай робить, не згрішить; нехай ідуть заміж.
<p>37 Которий стоїть твердо в серцї, не маючи примусу, та має власть над своєю волею, і розсудив так у серцї своїм, щоб держати дївицю свою, добре робить.
<p>38 Тим же хто віддає заміж, добре робить; а хто не віддає, лучче робить.
<p>39 Жінка звязана законом, доки жив чоловік її; як же вмре чоловік її, вільна вона йти, за кого схоче, тільки в Господї.
<p>40 Щасливша ж, коли так пробувати ме по моїй радї; думаю ж, що й я маю Духа Божого.

<h4>1-е до коринтян 8
<p>1 Що ж до ідолських посьвятів, зна- ємо, що всї знаннє маємо. Знаннє ж надимає, а любов збудовує.
<p>2 Коли ж хто думає, що він знає що, то нїколи ще нїчого не знав, як треба знати.
<p>3 Коли ж хто любить Бога, то сей пізнаний від Него.
<p>4 Що ж до їди посьвятів ідолських, знаємо, що ідоли нїщо в сьвітї, і що нема иншого Бога, тільки один.
<p>5 Бо хоч і є так звані боги, чи то на небі, чи то на землї (як многі боги і многі пани);
<p>6 та наш один Бог Отець, від котрого все і ми для Него; і один Господь Ісус Христос, через котрого усе (стало ся), і ми через Него.
<p>7 Нї, не у всїх знаннє; деякі з совістю ідолською аж досї, яко посьвят ідолський їдять; і совість їх, бувши недужою, сквернить ся.
<p>8 Їжа ж нас не поставляє перед Богом; бо анї луччі ми, коли їмо, анї гірші, коли не їмо.
<p>9 Гледїть же, щоб нїколи ся ваша власть не була спотиканнєм (людям) недужим.
<p>10 Бо коли хто побачить тебе, що маючи знаннє, (за столом) сидиш у ідолському храмі, то чи совість його, яко недужого, не збудуєть ся, щоб їсти посьвяти ідолські?
<p>11 І погибне через твоє знаннє недужий брат, за котрого Христос умер.
<p>12 Грішачи ж так проти братів та вражаючи їх недужу совість, ви грішите проти Христа.
<p>13 Тим же, коли їжа блазнить брата мого, не їсти му мясива до віку, щоб не блазнити брата мого.

<h4>1-е до коринтян 9
<p>1 Хиба ж я не апостол? хиба ж я не вільний? хиба ж я Ісуса Христа, Господа нашого, не бачив? хиба не моє ви дїло в Господї?
<p>2 Коли иншим я не апостол, то все ж вам; ви бо печать апостолування мого в Господї.
<p>3 Оце моя відповідь тим, хто судить мене.
<p>4 Хиба ми не маємо власти їсти і пити?
<p>5 Хиба не маємо власти сестру-жінку водити, як инші апостоли, й брати Господнї, і Кифа?
<p>6 Або один я та Варнава не маємо власти, щоб не робити?
<p>7 Хто воїнствує коли своїми доходами? хто садить виноградник, та й овощу його не їсть? або хто пасе стадо, та й молока з стада не їсть?
<p>8 Хиба се я глаголю яко чоловік? чи не говорить сього й закон?
<p>9 Бо в Мойсейовім законї писано: Не завязуй рота волові, як молотить. Хиба про волів дбає Бог?
<p>10 чи задля нас як раз глаголе? Задля нас бо написано, що в надїї мусить ратай орати, і хто молотить, (робить се) з надїєю, бути спільником свого вповання.
<p>11 Коли ми духовне сїяли вам, то чи велика річ, коли ми тїлесне ваше жати мем?
<p>12 коли инші бувають спільниками (сієї) власти над вами, то чи не більше ми? Та не користувались ми властю сією, а все терпимо, щоб не з'упинити як небудь благовістя Христового.
<p>13 Чи то ж не знаєте, що хто коло сьвятого служить, ті з сьвятого їдять? і хто коло жертівнї пильнує, ті від жертівнї частину приймають.
<p>14 Так і Господь повелїв тим, хто проповідує благовістє, з благовістя жити.
<p>15 Я ж нїчим з сього не користувавсь, і не (для того) се написав, щоб так роблено для мене; бо лучче менї вмерти, нїж щоб хто славу мою знївечив.
<p>16 Коли бо благовіствую, нема менї слави, примус бо на менї лежить, і горе менї, коли не благовіствую!
<p>17 Коли бо роблю се охотою, маю нагороду; коли ж проти волї, то роблю службу, звірену менї.
<p>18 За що ж менї нагорода? (За те,) що благовіствуючи без користї, подаю благовістє Христове, так щоб не надуживати моєї властї в благовістю.
<p>19 Бувши бо вільний від усїх (непідневолений нїкому), зробив я себе усїм слугою, щоб більш придбати:
<p>20 Я став ся Жидам, як Жидовин, щоб Жидів придбати; тим, що під законом, був я як під законом, щоб тих, що під законом, придбати;
<p>21 беззаконним - як беззаконний (не бувши беззаконним Богу, а законним Христу), щоб придбати беззаконних;
<p>22 недужим я був недужий, щоб недужих придбати. Усїм був я все, щоб конче деяких спасти.
<p>23 Се ж роблю задля благовістя, щоб бути спільником у йому.
<p>24 Хиба не знаєте, що ті, що на гонах біжять, усї біжять, а один приймає нагороду? Так біжіть і ви, щоб осягли.
<p>25 Кожен же, хто бореть ся, від усього вдержуєть ся. Ті ж, щоб тлїнний вінець прийняти, а ми нетлїнний.
<p>26 Оце ж я так біжу, не якби на непевне; подвизаюсь так, не якби повітрє (вітер) бючи.
<p>27 А морю тїло моє і підневолюю, щоб, иншим проповідуючи, самому инодї не бути нїкчемним.

<h4>1-е до коринтян 10
<p>1 Не хочу ж, браттє, щоб ви не знали, що отцї наші всї під хмарою були, і всї через море переходили;
<p>2 і всї в Мойсея хрестили ся в хмарі і в морі;
<p>3 і всї ту саму їжу духовну їли;
<p>4 і всї той самий напиток духовний пили; бо пили з духовної скелї, що йшла за ними, скеля ж була Христос.
<p>5 Та многих з них не вподобав Бог, бо поражені були в пустинї.
<p>6 Се ж стало ся нам прикладом, щоб не бажали лихого, яко ж і вони бажали.
<p>7 Анї ідолослужителями не робіть ся, яко ж деякі з них, яко ж писано: Посїдали люде їсти й пити і встали грати.
<p>8 Анї робім перелюбу, як деякі з них робили, та й полягло їх за один день двайцять три тисячі.
<p>9 Анї спокушуймо Христа, яко ж деякі з тих спокушували, та й погинули від гадюк.
<p>10 Анї нарекаймо, яко ж деякі з них нарекали, та й погинули від губителя.
<p>11 Усе ж се прикладами стало ся їм, прописано ж на науку нашу, на котрих конець віку прийшов.
<p>12 Тим же, хто думає стояти, нехай гледить, щоб не впав.
<p>13 Не яка спокуса настигла на вас, тільки чоловіча; вірен же Бог, котрий не допустить, щоб ви були спокушені більш, нїж що здолїєте (знести); а зробить із спокусою й вихід, щоб ви здолїли знести.
<p>14 Тим, любі мої, втїкайте від ідолського служення.
<p>15 Яко мудрим глаголю; судїть, що я глаголю:
<p>16 Чаша благословення, котру благословляємо, хиба не єсть общеннє крови Христової? хлїб, що переломлюємо, хиба не єсть общеннє тїла Христового?
<p>17 Бо один хлїб, одно тїло ми многі; всї бо від одного хлїба причащаємось.
<p>18 Погляньте на Ізраїля по тїлу; хиба ті, що їдять посьвяти, не спільники жертівнї?
<p>19 що ж я кажу? що ідол що-небудь єсть? або посьвят ідолський що-небудь єсть?
<p>20 Нї, а що посьвячують погане, бісам посьвячують, а не Богові. Не хочу ж, щоб ви були спільниками бісів.
<p>21 Не можете чашу Господню пити і чашу бісовську, не можете трапезї Господнїй причащати ся і трапезї бісовській.
<p>22 Чи нам же роздражати Господа? хиба ми дужчі Його?
<p>23 Все менї можна, та не все на користь; все менї можна, та не все збудовує.
<p>24 Нїхто свого нехай не шукає, а кожен (того) що другого.
<p>25 Все, що на торгу продаєть ся, їжте, нїчого не сумнячись задля совісти.
<p>26 Бо Господня земля і повня її.
<p>27 Коли ж хто з невірних запрошує вас і схочете пійти, то все поставлене перед вами їжте, нїчого не сумнячись задля совісти.
<p>28 Коли ж хто вам скаже: Се ідолський посьвят, тодї не їжте задля того, хто вам сказав, і задля совісти; бо Господня земля і повня її.
<p>29 Про совість же я кажу, не про свою, а про другого; чого бо вільність моя судити маєть ся від совісти другого?
<p>30 Коли ж я благодаттю причащаю ся, на що менї хулу приймати (за те), за що дякую?
<p>31 Оце ж, чи то їсте, чи пєте, чи що инше робите, все на славу Божу робіть.
<p>32 Не будьте спотиканнєм нї Жидам, нї Грекам, нї церкві Божій,
<p>33 яко ж і я у всьому всїм годжу, не своєї шукаючи користи, а користи многих, щоб спасли ся. Г ОЛОВА
<p>11 Б удьте послїдувателями моїми, яко ж і я Христів.
<p>2 Хвалю ж вас, браттє, що все моє памятаєте і, яко ж я передав вам, перекази держите.
<p>3 Хочу ж, щоб ви знали, що всякому чоловікові голова Христос, голова жінцї чоловік, голова ж Христу - Бог.
<p>4 Усякий чоловік, що молить ся або пророкує, покривши голову, осоромлює голову свою.
<p>5 Усяка ж жінка, що молить ся або пророкує, не покривши голови, осоромлює голову свою; одно ж бо воно й те саме, якби була й обголена.
<p>6 Коли бо не покриваєть ся жінка, нехай і стрижеть ся; коли ж сором жінцї стригти ся чи голити ся, нехай покриваєть ся.
<p>7 Чоловік бо не має покривати голови, образом і славою Божою бувши, жінка ж славою чоловічою.
<p>8 Бо не чоловік од жінки, а жінка від чоловіка.
<p>9 І не сотворено чоловіка ради жінки, а жінку ради чоловіка.
<p>10 Тим і мусить жінка знак властї мати на голові ради ангелів.
<p>11 Однако ж нї чоловік без жінки, нї жінка без чоловіка, в Господї.
<p>12 Бо як жінка від чоловіка, так і чоловік через жінку, все ж від Бога.
<p>13 Самі між собою судїть: чи личить жінцї непокритій молитись Богу?
<p>14 Або чи не сама ж природа навчає вас, що коли чоловік має довге волоссє, то сором йому?
<p>15 Жінка ж, коли має довге волоссє, се слава їй; бо волоссє замість покриття їй дано.
<p>16 Коли ж хто єсть сварливим, то ми такого звичаю не маємо, нї церкви Божі.
<p>17 Се ж завіщаючи, не хвалю, що не на лучче, а на гірше збираєтесь.
<p>18 Бо найперш, як сходитесь ви в церкву, чую, що буває роздїленнє між вами, й почасти вірю.
<p>19 Треба бо й єресям між вами бути, щоб вірні між вами явились.
<p>20 Як же сходитесь до купи, то не на те, щоб Господню вечерю їсти.
<p>21 Кожен бо свою вечерю попереду поїсть, і один голодує, другий же впиваєть ся.
<p>22 Хиба бо домів не маєте, щоб їсти й пити? чи церквою Божою гордуєте і осоромлюєте неимущих? Що ж вам сказати? чи похвалити вас у сьому? Не похвалю.
<p>23 Я бо прийняв од Господа, що й передав вам, що Господь Ісус тієї ночи, котрої був виданий, прийняв хлїб,
<p>24 і, хвалу віддавши, переломив, і рече: Прийміть, їжте, се єсть тїло моє, що за вас ламлене; се робіть на мій спомин.
<p>25 Так само й чашу по вечері глаголючи: Ся чаша єсть новий завіт у крові моїй; се робіть, скільки раз пєте, на мій спомин.
<p>26 Скільки бо раз їсте хлїб сей і чашу сю пєте, смерть Господню звіщаєте, доки (Він) прийде.
<p>27 Тим же, хто їсти ме хлїб сей і пити ме чашу Господню недостойно, винен буде тїла і крови Господньої.
<p>28 Нехай же розгледить чоловік себе і так нехай хлїб їсть і чашу пє.
<p>29 Хто бо їсть і пє недостойно, суд собі їсть і пє, нерозсуджаючи про тїло Господнє.
<p>30 Того-то многі між вами недужі та слабі, й заснуло доволї.
<p>31 Бо коли б ми самі себе розсуджували, то не були б осуджені.
<p>32 Бувши ж осудженими, від Бога караємось, щоб з сьвітом не осудились.
<p>33 Тим же, браттє моє, зійшовшись їсти, один одного дожидайте.
<p>34 Коли ж хто голодний, дома нехай їсть, щоб на суд не сходились. Про остальне ж, як прийду, дам порядок.

<h4>1-е до коринтян 11
<p>1 Про духовне ж, браттє, не хочу, щоб ви не знали.
<p>2 Ви знаєте, що як були ви поганами, то до ідолів безголосих воджено вас, мов ведених.
<p>3 Тим кажу вам, що нїхто, Духом Божим глаголючи, не проклинає Ісуса, і нїхто не може назвати Господа Ісуса, як тільки Духом сьвятим.
<p>4 Між даруваннями є ріжниця, Дух же той самий.
<p>5 І ріжниця між служеннями, а той самий Господь.
<p>6 І ріжниця між роботами, один же Бог, що робить усе у всїх.
<p>7 Кожному ж даєть ся явленнє Духа на користь.
<p>8 Тому бо Духом даєть ся слово премудрости, другому слово знання тим же Духом;
<p>9 иншому ж віра тим же Духом; иншому ж дарування сцїлення тим же Духом;
<p>10 иншому ж робленнє чудес; иншому ж пророкуваннє; иншому розпізнаваннє духів; иншому ж усякі мови; иншому виклади мов (язиків).
<p>11 Все ж се дїйствує один і той же Дух, удїляючи кожному, яко ж хоче.
<p>12 Як бо тїло одно, а членів має багато, всї ж члени одного тїла, хоч багато їх, а одно тїло, так і Христос.
<p>13 Бо одним Духом усї ми в одно тїло хрестились, чи то Жиди, чи Греки, чи невільники, чи вільні, і всї одним Духом напоєнї.
<p>14 Бо тїло не єсть один член, а многі.
<p>15 Коли скаже нога: я не рука, от же я не від тїла, то хиба через се не єсть від тїла?
<p>16 І коли скаже ухо: я не око, то ж я не від тїла, то хиба через те не єсть від тїла?
<p>17 Коли б усе тїло (було) око, де ж (був би) слух? Коли б усе слух, де понюх?
<p>18 Та Бог розложив члени кожного по одному з них в тїлї, яко ж схотїв.
<p>19 Коли ж би все (було) один член, то де (було б) тїло?
<p>20 Тепер же багато членів, а тїло одно.
<p>21 Не може ж око сказати руцї: Не треба менї тебе; або знов голова ногам: Не треба менї вас.
<p>22 Нї, которі члени тїла здають ся слабшими, ті тим більше потрібні;
<p>23 і которі здають ся нам неповажнїщими в тїлї, тим більше чести додаємо, і менше чесні наші (члени) більшу окрасу приймають.
<p>24 Звичайним бо нашим того не треба. Та Бог зложив тїло, давши більшу честь послїднїйшому,
<p>25 щоб не було роздїлення в тїлї, а щоб члени однаково один про одного дбали.
<p>26 І коли терпить один член, терплять з ним усї члени; а коли славить ся один член, радують ся з ним усї члени.
<p>27 Ви ж тїло Христове і члени від части (з особна).
<p>28 І инших поставив Бог у церкві найперш апостолів, вдруге пророків, втретє учителїв, потім сили, а там даровання, сцїлення, помагання, порядкування, всякі мови.
<p>29 Хиба всї апостоли? хиба всї пророки? хиба всї учителї? хиба всї сили?
<p>30 хиба всї мають дарованнє сцїлення? хиба вони всї глаголють мовами? хиба всї викладають?
<p>31 Жадайте ж дарувань луччих, і я покажу вам ще кращу дорогу.

<h4>1-е до коринтян 12
<p>1 Коли мовами людськими глаголю й ангелськими, любови ж не маю, то став ся я як мідь дзвіняча і бубен гудячий.
<p>2 Коли маю пророцтво і знаю всї тайни і все знаннє, і коли маю всю віру, так щоб і гори переставляти, любови ж не маю, то я нїщо.
<p>3 І коли роздам увесь маєток мій, і коли тїло моє передам, щоб його спалено, любови ж не маю, то нїякої користи менї (з того).
<p>4 Любов довго терпить, милосердує; любов не завидує; любов не величаєть ся, не надимаєть ся,
<p>5 не осоромлює, не шукає свого, не пориваєть ся до гнїву, не думає лихого;
<p>6 не веселить ся неправдою, а веселить ся правдою;
<p>7 все покриває, всьому йме віри, на все вповає, все терпить.
<p>8 Любов нїколи не впадає (гине); чи то ж пророцтва, вони впадуть; чи то мови, вони замовкнуть; чи то знаннє, воно зникне.
<p>9 Бо від части знаємо і від части пророкуємо.
<p>10 Як же прийде звершене, тодї те, що від части, зникне.
<p>11 Як був я малолїток, то яко малолїток говорив, яко малолїток розумів, яко малолїток думав; як же став чоловіком, то покинув дитяче.
<p>12 Бачимо бо тепер через дзеркало, в загадцї, тодї ж лицем до лиця; тепер пізнаю від части, тодї ж пізнаю, яко ж і я познаний.
<p>13 Тепер же пробувають віра, надїя, любов, сї троє; більша ж із сих любов.

<h4>1-е до коринтян 13
<p>1 Дбайте про любов і жадайте духовного, найбільше ж, щоб пророкувати.
<p>2 Бо, хто говорить (чужою) мовою, не людям говорить, а Богу; бо нїхто не чує (слухає) його; а духом він говорить тайне.
<p>3 Хто ж пророкує, людям говорить на збудованнє, і напоминаннє і утїшеннє.
<p>4 Хто говорить (чужою) мовою, себе збудовує; а хто пророкує, церкву збудовує.
<p>5 Хочу ж, щоб усї ви говорили мовами, та раднїщ, щоб пророкували; більший бо хто пророкує, нїж хто говорить мовами, хиба що й вияснює, щоб церква збудованнє прийняла.
<p>6 Тепер же, браттє, коли прийду до вас, мовами говорячи, то що вам за користь, коли вам не говорити му або одкриттєм, або знаннєм, або пророцтвом, або наукою?
<p>7 Ба й бездушне, що дає голос, чи сопілка, чи гуслї, коли різноти голосу не дає, як розуміти, що виграєть ся в сопілку або в гуслї.
<p>8 Бо коли й сурма невиразний голос дає, то хто готовити меть ся до бою?
<p>9 Так само й ви, коли подасте мовою незрозуміле слово, як зрозумієть ся говорене? на вітер бо говорити мете.
<p>10 Стільки, як от буває, родів слів на сьвітї, і нї одно з них без голосу.
<p>11 Коли ж не зрозумію значіння слів, буду тому, хто говорить, чужоземець, і хто говорить, чужоземець менї.
<p>12 Так і ви, коли дбаєте про дари духовні, то гледїть, щоб збагатїли ними на збудованнє церкві.
<p>13 Так, хто говорить (чужою) мовою, нехай молить ся, щоб міг вияснювати.
<p>14 Коли бо молюсь (чужою) мовою, дух мій молить ся, розуміннє ж моє без'овочне.
<p>15 Що ж (робити)? Молити мусь духом, молити мусь же й розуміннєм; співати му духом, співати му й розуміннєм.
<p>16 Бо коли благословити меш духом, то як той, хто займе місце невченого, скаже "амінь" на твоє дякуваннє, коли він не знає, що говориш.
<p>17 Ти бо добре дякуєш, тільки ж другий не збудовуєть ся.
<p>18 Дякую Богу моєму, що я більш усїх вас говорю мовами.
<p>19 Тільки ж у церкві лучче менї пять слів промовити розуміннєм моїм, щоб і инших навчити, нїж десять тисяч слів (чужою) мовою.
<p>20 Браттє, не бувайте дїти розуміннєм; нї, в лихому бувайте малолїтниками, у розумінню ж звершеними.
<p>21 В законї писано: Чужими язиками й чужими устами говорити му людям сим, та й так не послухають мене, глаголе Господь.
<p>22 Тим же язики на ознаку не тим, хто вірує, а невірним; пророцтво ж не невірним, а віруючим.
<p>23 Коли оце зійдеть ся вся церква докупи, і всї чужими мовами заговорять, увійдуть же і невчені або невірні, то чи не скажуть, що ви дурієте?
<p>24 Коли ж усї пророкують і ввійде хто невірний або невчений, то від усїх буде докорений і від усїх суджений.
<p>25 І так тайни серця його виявлять ся, і так припавши лицем, поклонить ся Богові, звіщаючи, що справдї з вами Бог.
<p>26 Що ж (треба робити), браттє? Коли сходитесь, і кожен псальму має, науку має, мову має, одкриттє має, виясненнє має, - усе на збудованнє нехай буде.
<p>27 Коли хто (чужою) мовою говорить, (говоріть) по двоє, а найбільш по троє, і чергами, а один нехай вияснює.
<p>28 Коли ж нема вияснювателя, то нехай мовчить у церкві; собі ж нехай говорить та Богові.
<p>29 Пророки ж нехай по двоє і по троє говорять, а инші нехай міркують.
<p>30 Коли ж другому, що сидить, одкриєть ся (що), перший нехай мовчить.
<p>31 Можете бо всї один за одним пророкувати, щоб усї навчались і всї утїшались.
<p>32 І духи пророцькі пророкам корять ся.
<p>33 Не єсть бо Бог безладу, а впокою, як по всїх церквах у сьвятих.
<p>34 Жінки ваші в церквах нехай мовчять; бо не дозволено їм говорити, а щоб корили ся, яко ж закон глаголе.
<p>35 Коли ж хочуть чого навчитись, нехай дома в своїх чоловіків питають; сором бо жінкам у церкві говорити.
<p>36 Хиба од вас слово Боже вийшло? або до вас одних досягло?
<p>37 Коли хто думає пророком бути або духовним, нехай розуміє, що те що пишу вам, се заповідї Господнї.
<p>38 Коли ж хто не розуміє, нехай не розуміє.
<p>39 Тим же, браттє, бажайте пророкувати, та й говорити мовами не боронїть.
<p>40 Усе нехай поважно та до ладу робить ся.

<h4>1-е до коринтян 14
<p>1 Звіщаю ж вам, браттє, благовістє, що я благовіствував вам, котре й прийняли ви, і в котрому встояли,
<p>2 котрим і спасаєтесь, коли памятаєте, яким словом я благовіствував вам, хиба що марно увірували.
<p>3 Бо я передав вам найперш, що й прийняв, що Христос умер за наші гріхи по писанням,
<p>4 і що поховано Його, і що встав третього дня по писанням,
<p>5 і що явив ся Кифі а опісля дванайцятьом.
<p>6 Після того явив ся більш пяти сотень братам разом, з котрих більше живуть і досї, инші ж і впокоїлись.
<p>7 Після того явив ся Якову, а потім усїм апостолам.
<p>8 На останок же всїх, мов якому недорідку, явивсь і менї.
<p>9 Я бо останнїй з апостолів, котрий недостоєн зватись апостолом, бо гонив церкву Божу.
<p>10 Благодаттю ж Божою я те, що є; і благодать Його до мене була не марна, а більш усїх їх працював я; не я ж, а благодать Божа, що зо мною.
<p>11 Чи то ж я, чи то вони, так проповідуємо, і так ви увірували.
<p>12 Коли ж про Христа проповідуєть ся, що Він з мертвих устав, то як се деякі між вами кажуть, що нема воскресення мертвих?
<p>13 Коли ж воскресення мертвих нема, то й Христос не воскрес;
<p>14 коли ж Христос не воскрес, то марна проповідь наша, марна ж і віра ваша.
<p>15 І ми являємось кривими сьвідками Божими, бо сьвідкували про Бога, що воскресив Христа, котрого не воскресив, коли мертві не встають.
<p>16 Бо коли мертві не встають, то й Христос не встав.
<p>17 А коли Христос не встав, то марна віра ваша: ви ще в гріхах ваших.
<p>18 Тодї й померші в Христї погибли.
<p>19 Коли тільки в сьому життї вповаємо на Христа, то окаяннїщї (нещасливійші) ми всїх людей.
<p>20 Тепер же Христос устав з мертвих; первістком між мертвими став ся.
<p>21 Яко ж бо через чоловіка (прийшла) смерть, так через чоловіка й воскресеннє з мертвих.
<p>22 Як бо в Адамі всї вмирають, так і в Христї всї оживають.
<p>23 Кожен своїм порядком: Первісток Христос, а потім Христові у приходї Його.
<p>24 Тодї (прийде) конець, як передасть царство Богу й Отцеві, як зруйнує всяке старшинуваннє і всяку власть і силу.
<p>25 Мусить бо Він царювати, доки положить усїх ворогів під ноги Його.
<p>26 Останнїй ворог зруйнуєть ся - смерть.
<p>27 Усе бо впокорив під ноги Його. Коли ж рече, що все впокорено, то явно, що окрім Того, хто покорив Йому все.
<p>28 Коли ж упокорить ся Йому все, тодї і сам Син упокорить ся Тому, хто впокорив Йому все, щоб Бог був усе у всьому.
<p>29 Ато що робити муть ті, хто хрестить ся ради мертвих, коли зовсїм мертві не встають? чого ж і хрестять ся ради мертвих?
<p>30 Чого ж і ми небезпечимось всякого часу?
<p>31 Що-дня вмираю; так (по правдї нехай буде) менї ваша похвала, що маю в Христї Ісусї, Господї нашому.
<p>32 Коли б я чоловічим робом боров ся з зьвірями в Єфесї, то яка менї користь, коли мертві не встають? Нумо їсти й пити, бо завтра помремо.
<p>33 Не обманюйте себе: ледачі бесїди псують добрі звичаї.
<p>34 Протверезїть ся праведно та не грішіть; бо деякі не знають Бога. На сором вам глаголю.
<p>35 Та хто-небудь скаже: Як устануть мертві? і в якому тїлї прийдуть?
<p>36 Безумний! що ти сїєш, не оживе, коли не вмре.
<p>37 І що сїєш, не тїло будуче сїєш, а голе зерно, як лучить ся, пшеничне, або яке инше.
<p>38 Бог же дає йому тїло, яке схоче, і кожному насїнню своє тїло.
<p>39 Не кожне тїло таке саме тїло; тільки инше тїло в людей, инше тїло в скотини, инше у риб, инше ж у птаства.
<p>40 (Єсть) і тїла небесні й тїла земні, та инша слава небесних, а инша земних.
<p>41 Инша слава сонця, а инша слава місяця, і инша слава зір; зоря бо від зори відрізняєть ся славою.
<p>42 Так і воскресеннє мертвих. Сїєть ся у зотлїннє, устає у нетлїнню.
<p>43 Сїєть ся в безчестю, устає в славі; сїєть ся в немочі, устає в силї.
<p>44 Сїєть ся тїло душевне, устає тїло духовне; єсть тїло душевне і єсть тїло духовне.
<p>45 Так і написано: Став ся первий чоловік Адам душею живою, а останнїй Адам духом животворящим.
<p>46 Тільки перш не духовне (було), а душевне, духовне ж потім.
<p>47 Первий чоловік із землї земний; другий чоловік Господь з неба.
<p>48 Який земний, такі й земні; і який небесний, такі й небесні.
<p>49 І яко ж носили ми образ земного, так носити мем і образ небесного.
<p>50 Се ж глаголю, браттє, що тїло і кров царства Божого наслїдити не може; і зотлїннє незотлїння не наслїдить.
<p>51 Ось тайну вам глаголю: Всї не впокоїмось, всї ж перемінимось.
<p>52 У хвилину, у миг ока, за останньою трубою - бо затрубить, і мертві повстають нетлїнними, і ми попереміняємось.
<p>53 Треба бо тлїнному сьому одягнутись у нетлїннє, і смертному сьому одягнутись у безсмертє.
<p>54 Як же тлїнне се одягнеть ся в нетлїннє і смертне се одягнеть ся в безсмертє, тодї станеть ся написане слово: Пожерта смерть побідою.
<p>55 Де в тебе, смерте, жоло? де в тебе, пекло, побіда?
<p>56 Жоло ж смерти - гріх, а сила гріха - закон.
<p>57 Богу ж дяка, що дав нам побіду через Господа нашого Ісуса Христа.
<p>58 Тим же, браттє моє любе, бувайте тверді, стійкі, надто збогачуючись у дїлї Господньому завсїди, знаючи, що праця ваша не марна перед Господем.

<h4>1-е до коринтян 15
<p>1 Про милостиню ж для сьвятих, як я розпорядив у церквах Галатийських, так і ви робіть.
<p>2 Первого дня в тижнї нехай кожен з вас у себе складає, скарбуючи, як йому ведеть ся, щоб не тодї, як прийду, складку робити.
<p>3 Як же прийду, то которих ви ухвалите, тих пішлю з листами віднести дар ваш у Єрусалим.
<p>4 Коли ж буде достойно, щоб і менї йти, зо мною пійдуть.
<p>5 Прийду ж до вас, як Македонию перейду (Македонию бо проходжу).
<p>6 У вас же може загаюсь, або й зазимую, щоб ви провели мене, куди я пійду.
<p>7 Не хочу бо вас тепер переходом бачити; маю ж надїю, якийсь час пробути в вас, коли Господь дозволить.
<p>8 Пробуду ж у Єфесї до пятидесятницї.
<p>9 Двері бо великі й широкі відчинились менї, і багато (в мене) противників.
<p>10 Як же прийде Тимотей, гледїть, щоб без страху був у вас; дїло бо Господнє робить, яко ж і я.
<p>11 То нехай нїхто ним не гордує, а випроводїть його з упокоєм, щоб прийшов до мене; жду бо його з браттєм.
<p>12 Що ж до Аполоса брата, то вельми просив я його, щоб прийшов до вас з браттєм; та зовсїм не було волї в него, щоб прийти тепер, прийде ж, як мати ме догідний час.
<p>13 Пильнуйте, стійте в вірі, мужайтесь і утверджуйтесь.
<p>14 Все вам нехай в любові дїєть ся.
<p>15 Благаю ж вас, браттє (ви знаєте семю Стефанову, що вона первоплід Ахайський, і що на служеннє сьвятим оддали себе),
<p>16 щоб і ви корились таким і кожному, хто помагає нам і працює.
<p>17 Зрадїв же я приходом Стефановим і Фортунатовим і Ахаїковим; бо недостачу вашу вони сповнили.
<p>18 Заспокоїли бо мій дух й ваш; пізнавайте ж оце таких.
<p>19 Витають вас церкви Азийські. Витають вас у Господї много Аквила і Прискила з домашньою їх церквою.
<p>20 Витають вас усї брати. Витайте один одного цїлуваннєм сьвятим.
<p>21 Витаннє моєю рукою Павловою.
<p>22 Коли хто не любить Господа Ісуса Христа, нехай буде проклят, маран ата!
<p>23 Благодать Господа Ісуса Христа з вами.
<p>24 Любов моя з усїма вами у Христї Ісусї. Амінь.

