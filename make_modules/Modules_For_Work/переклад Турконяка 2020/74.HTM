<h2>

<h4>3 Івана 1 
<p>1 Старець — улюбленому Гаєві, якого я насправді люблю. 
<p>2 Любий, молюся, щоб тобі добре велося в усьому і щоб ти був здоровий, як добре ведеться твоїй душі. 
<p>3 Бо я дуже зрадів, коли прийшли брати й засвідчили про твою правду: як ти живеш у правді. 
<p>4 Більшої радості не маю від тієї, аби чути, що мої діти живуть у правді. 
<p>5 Любий, ти правильно робиш, що працюєш для братів і, зокрема, для чужинців. 
<p>6 Вони засвідчили твою любов перед Церквою. Добре зробиш, коли їх випровадиш так, як Богові до вподоби. 
<p>7 Адже вони вийшли на діло задля [Його] Імені, нічого не беручи від язичників. 
<p>8 Тому ми повинні таких приймати, щоби стати співпрацівниками істини. 
<p>9 Я написав до Церкви, але Діотреф, який любить бути першим у них, нас не приймає. 
<p>10 Тому, коли прийду, згадаю про його вчинки, які він робить, докоряючи нам лихими словами. Та й цим не задовольняється, але і сам братів не приймає, і тим, хто хоче приймати, забороняє та викидає з Церкви. 
<p>11 Любий, не наслідуй зло, але добро. Хто робить добро, той від Бога, а хто чинить зло, не бачив Бога. 
<p>12 Про Димитрія свідчать усі, і сама правда. І ми свідчимо, а ви знаєте, що наше свідчення правдиве. 
<p>13 Багато мав я тобі написати, але не хочу чорнилом і пером. 
<p>14 Сподіваюся невдовзі побачити тебе й говорити з уст в уста. 
<p>15 Мир тобі! Вітають тебе друзі. Вітай друзів поіменно. [Амінь]. 