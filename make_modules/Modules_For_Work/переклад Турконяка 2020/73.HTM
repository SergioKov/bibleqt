<h2>

<h4>2 Івана 1 
<p>1 Старець — вибраній пані та її дітям, яких я насправді люблю, і не тільки я, а й усі, хто пізнав істину, 
<p>2 через правду, що перебуває у вас і буде з нами повік! 
<p>3 Нехай буде з вами благодать, милість, мир від Бога Отця і [Господа] Ісуса Христа, Сина Отця, — в істині та в любові! 
<p>4 Я дуже зрадів, що знайшов між твоїми дітьми таких, які ходять в істині, згідно із заповіддю, яку ми одержали від Отця. 
<p>5 І тепер прошу тебе, пані, — не так, наче нову заповідь пишу тобі, але ту, яку ми мали від початку: щоб ми любили одне одного. 
<p>6 А любов ця: аби ми жили за Його заповідями! Це заповідь, про яку чули ви від початку, — щоб у ній ви перебували. 
<p>7 Адже багато ошуканців увійшло у світ, які не визнають, що Ісус Христос прийшов у тілі; такий є обманщик і антихрист. 
<p>8 Стережіться, щоб ви не втратили того, над чим ми працювали, але щоб отримали повну нагороду. 
<p>9 Кожний, хто чинить переступ і не залишається у вченні Христа, Бога не має. Хто перебуває у вченні, той має і Отця, і Сина. 
<p>10 Коли хто приходить до вас, але не приносить цього вчення, не приймайте його в дім і не вітайте його. 
<p>11 Адже хто його вітає, той стає співучасником його злих учинків. 
<p>12 Багато чого мав я вам написати, та не забажав чорнилом на папері. Але сподіваюся бути у вас і говорити з уст в уста, щоб наша радість була повною. 
<p>13 Вітають тебе діти твоєї вибраної сестри. [Амінь]. 