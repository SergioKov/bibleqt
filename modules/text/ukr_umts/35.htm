<h2>Авакума</h2>
<h4>Розділ 1</h4>
<p>1 Це пророцтво, яке Аваккум, пророк, побачив у з’яві.</p>
<p>2 Господи, допоки проситиму я допомоги, а Ти не слухатимеш? Допоки галасати про насильство, а Ти не рятуватимеш?  </p>
<p>3 Навіщо Ти наслав на мене такі страждання й лиха? Чому Ти все це спокійно спостерігаєш? Руїна й насильство переді мною, здіймаються розбрат і чвари.  </p>
<p>4 Тому й закон безсилий, і ніде вже справедливості немає. Праведність оточена нечестивістю, тож і справедливість виходить перекручена.  </p>
<p>5 Погляньте на інші народи! Здивуйтеся! Будьте вражені! Бо й справді, навіть якщо почуєте ви, що має статися за час життя вашого, то не повірите тому.  </p>
<p>6 Бо піднімаю Я вавилонян, цей жорстокий і запальний народ, який проходить аж до краю землі, щоб захопити оселі, які йому не належать. * [( <em>вавилонян </em>Буквально «халдеїв». Це було арамійське плем’я, яке тримало Вавилон під своїм контролем. Цар Навуходоносор був родом з цього племені. )]</p>
<p>7 Вони — страшний й жахливий народ, вони самі собі закон, та роблять все, що їм завгодно.  </p>
<p>8 Коні їхні прудкіші за леопардів, та лютіші за вовків уночі. Їхня кіннота прийшла здалеку й летить на ворога, немов орли, що поспішають до поживи.  </p>
<p>9 Кожен із вавилонян приходить, щоб чинити кривду. Обличчя їхні спрямовані вперед, вони захоплюють полонених, численних, мов пісок.  </p>
<p>10 Вавилоняни глузують з царів, насміхаються з князів інших народів. Вони кепкують з будь-яких фортець, та насипаючи земляний вал, легко здобувають їх.  </p>
<p>11 Після того вони відлітають, неначе вітер, воювати з іншими народами, бо єдиний бог для вавилонян — це їхня міць.  </p>
<p>12 Хіба ж не існував Ти, Господи, ще споконвіку? Святий мій Боже, Ти — вічний Бог! О Господи, Ти вавилонян обрав, щоб суд чинити, наша Скеле, Ти їх призначив нас судити. * [( <em>не існував… Бог </em>Або «Господь Всевишній, Ти Богом був моїм споконвіків! Напевно, Ти не вмреш ніколи!» )]</p>
<p>13 Твій погляд, Господи, занадто чистий, аби дивитися на зло, Ти не в силах бачити неправедні діла. Тоді чому ж за кривдниками стежиш Ти байдуже? Чому мовчиш Ти, коли вбиває праведного злодій?  </p>
<p>14 Людей створив Ти, неначе риб морських, мов плазунів, що ватажка не мають.  </p>
<p>15 Ворог на гачок відловлює людей, мов неводом своїм, людей він ловить. Він забирає їх у невід свій, отож він радіє й святкує.  </p>
<p>16 Тому пожертви він приносить своїй сітці і спалює запашне куріння неводу своєму, бо завдяки сітям своїм він має щедрий пай і вдосталь їжі.  </p>
<p>17 Чи буде сітками у ворога забирати всі багатства, та мечем народи знищувати немилосердно?  </p>

<h4>Розділ 2</h4>
<p>1 Стоятиму на варті я, на захиснім валу я буду насторожі і виглядатиму, що скаже Він мені, що відповість на мої скарги.  </p>
<p>2 І відповів мені Господь: «Чітко запиши цю з’яву на скрижалях, щоб кожен, хто читає, міг швидко прочитати їх. * [( <em>кожен… їх </em>Або «міг прочитати їх, та швидко нести звістку іншим». )]</p>
<p>3 Бо ця з’ява — свідчення призначеного часу, вона — про кінець. Вона не бреше, бо прийде він неминуче. Хоча здається, що забарився він, чекай на нього, бо справді він надходить.  </p>
<p>4 Справді, той, хто зневіриться, не житиме згідно з нею, але праведний у вірі, житиме.  </p>
<p>5 Як вино може зрадити людину, так і погорда обдурює зухвалого. Він, як ненаситна смерть, не може задовільнити себе, руйнуючи та поневолюючи інші народи.  </p>
<p>6 Тож незабаром стане він притчею для народів й виставлятимуть його на посміховисько. Хтось скаже: „Це чоловік нагарбав чужого, але не втримає нічого, бо весь цей крам — лише борги!”  </p>
<p>7 Ти, чоловік, в кого багато сили, ти відібрав у інших гроші. Та згодом вони прокинуться й постануть проти тебе, збираючи усе, що ти загарбав в них. Тоді ти сам будеш здобиччю для народів й смертельно жахатимешся їх.  </p>
<p>8 За те, що ти пограбував багато народів, решта народів грабуватиме тебе за пролиту кров людську, за те насильство, що на землю впало, на міста і на всіх їхніх мешканців.  </p>
<p>9 Ви, хто завдяки здирству багатіє, накликаючи руїну на свій дім, хто звів розкішні й надійні оселі, щоб захистити себе від лиха!  </p>
<p>10 Наготував ти приниження своєму дому тим, що вигубив багато народів, та через те ти не збережеш й власного життя.  </p>
<p>11 Бо й каміння стін кричатиме, і дерев’яні крокви підхоплять той крик.  </p>
<p>12 Ви, князі жорстокі, хто зводить місто на крові, хто на злочині засновує поселення.  </p>
<p>13 Однак Господь Всемогутній знищить у вогні все те, що будували вони: уся їх праця — марна.  </p>
<p>14 Бо сповниться земля знанням про славу Господа, як водою наливається море.  </p>
<p>15 Горе тим, хто у гніві примушує інших страждати. Вони подібні до того п’янички, який збиває перехожих з ніг, та забирає їхній одяг, щоб подивитись на їх приниження. * [( <em>Вони… приниження </em>Гебрейський текст тут важко зрозуміти. )]</p>
<p>16 Але ж вони скуштують чашу гніву Господнього, та, випивши з неї, впадуть до землі, неначе сп’янілі.  </p>
<p>17 Бо за насильство та крадіжки худоби, що скоїв ти в Ливані, страх упаде на тебе за кров людську, за нещастя краю і кожного міста, і всіх, хто в них живе».  </p>
<p>18 Яка користь від боввана, або різьбленої подоби, чи постаті лжебога. Не покладайтеся на своє творіння, бо воно таке нікчемне й німе, воно не допоможе.  </p>
<p>19 Горе вам, хто говорить цурпалку або німому каменю: «Прокинься» чи «Вставай!» Чи може він чогось навчити? Він покритий золотом і сріблом, та духу в ньому немає.  </p>
<p>20 А Господь — у Своєму святому храмі. Нехай весь світ замовкне в повазі перед Ним.  </p>

<h4>Розділ 3</h4>
<p>1 Молитва Аваккума, пророка, згідно з шиґґайоном.</p>
<p>2 Господи, про Тебе новину почув я, Господи, я вражений справами Твоїми. Зроби такі ж великі справи за наших часів, в найближчі роки дай пізнати їх. У гніві пам’ятай про милосердя.  </p>
<p>3 Приходить із Теману Бог, Святий з’являється з гори Паран. <i>Села</i> Всі небеса вкриває Його слава, земля наповнена пісень хвали Йому!  </p>
<p>4 Рука Його сяє промінисто, вона яскраво випромінює світло. Бо в руці Його схована міць така.  </p>
<p>5 Поперед Нього йде хвороба, у слід за Ним руйнівник іде. * [( <em>руйнівник </em>Або «ангел смерті», якого послав Бог, щоб визволити Ізраїль від єгипетського рабства. )]</p>
<p>6 Всевишній став судити землю; Він дивиться, й тремтять народи з жаху. Хитаються довічні гори, узвишшя споконвічні просідають, бо істині шляхи Господні! Він таке завжди таке творив.  </p>
<p>7 І замість кривди, що я бачив, нажахані намети затремтять в Кушані, від страху заколиваються запони у землі Мидійській.  </p>
<p>8 Господи, чи гніваєшся Ти на ріки? Чи проти моря лють Твоя палає? Чи в гніві ти до перемоги мчиш на конях й колісницях?  </p>
<p>9 Навіть тоді Ти явив народу веселку, яка була доказом Угоди з народами землі. <i>Села</i> Річками розтинаєш землю Ти! * [( <em>веселку… Угоди </em>Див.: <a href='/ukr_umts/1/9/1'>Буття 9</a>. )]</p>
<p>10 Тебе бачать гори і здригаються. Вода струмить з високих гір, безодня океанська голос подає, бо вона втратила владу над землею.  </p>
<p>11 Сонце й Місяць втратили свою яскравість, коли побачили сяйво блискавок Твоїх. Забороняєш Ти світити на його шляху. Світло стріл Твоїх, що носяться навколо, та сполох списа осяває небеса.  </p>
<p>12 У люті Ти ступаєш по землі, у гніві Ти розтоптуєш народи.  </p>
<p>13 Виходиш Ти, аби народ Свій врятувати, та привести до перемоги царя, обранця Свого. Винищив Ти вождів кожного з нечестивих народів: з найменшого, до найважливішого. <i>Села</i> * [( <em>обранця Свого </em>Буквально «помазаника». )]</p>
<p>14 Ти використав ціпок Мойсея, щоб зупинити ворожі армії. Ті воїни, мов буря, кинулись, щоб нас розвіяти. Вони гадали, що нас так легко подолати, як крадькома пограбувати бідняка.  </p>
<p>15 Але провів Ти через море коней Своїх, скаламутивши глибокі води.  </p>
<p>16 Почув я це, і затрусилося усе в мені, та голосно присвиснув я. Гниття в мої кістки ввійшло, і ноги затрусились піді мною. Терпляче я чекатиму на день нещастя, що прийде на народ, який-но нападе на нас.  </p>
<p>17 Хай навіть смоковниця більше не цвіте, нехай лоза ні грона не приносить. Хай навіть висохнуть плоди олив, нехай не вродить більше хлібна нива, кошари опустіють, і ні худобини не буде у хліву,  </p>
<p>18 та навіть і тоді радів би з того, що Господь зробив. Я святкував би Бога, бо Він — Спаситель мій.  </p>
<p>19 Господь, Володар мій, мене могутнім робить, Він робить мої ноги, мов у оленя, прудкими, коли мене Він в небезпеку проводжає. Для диригента. Для струнних інструментів.</p>


