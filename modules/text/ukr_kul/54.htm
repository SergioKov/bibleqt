<h2></h2>
<h4>2-е до коринтян 1
<p>1 Павел апостол Ісуса Христа, волею Божою, та Тимотей брат, церквам Божим у Коринтї з усїма сьвятими у всїй Ахаї:
<p>2 Благодать вам і впокій од Бога Отця нашого і Господа Ісуса Христа.
<p>3 Благословен Бог і Отець Господа нашого Ісуса Христа, Отець милосердя і Бог всякої утїхи,
<p>4 що втїшає нас у всякому горю нашому, щоб змогли ми утїшати тих, що у всякому горю, утїшеннєм, яким утїшаємось самі від Бога.
<p>5 Бо яко ж намножують ся страдання Христові в нас, так Христом намножуєть ся і утїшеннє наше.
<p>6 Чи то ж ми скорбимо, то для вашого втїшення і спасення, котре звершуєть ся терпіннєм тих мук, що й ми терпимо; чи то ми втїшаємось, то для вашого утїшення і спасення.
<p>7 І впованнє наше тверде про вас, знаючи, що як спільники ви страдання нашого, так і утїшення.
<p>8 Бо не хочемо, браттє, щоб ви не відали про горе наше, що було нам в Азиї, що над міру і над силу тяжко було нам, так що не мали вже надїї й жити.
<p>9 Та сами в собі присуд смерти мали, щоб не надїяти ся нам на себе, а на Бога, що підіймає мертвих,
<p>10 котрий з такої смерти збавив нас і збавляє, і на котрого вповаємо, що й ще збавляти ме,
<p>11 за підмогою і вашої за нас молитви, щоб за те, що нам даровано стараннєм многих, многі за нас і дякували.
<p>12 Се бо хвала наша, сьвідченнє совісти нашої, що ми в простотї і чистотї Божій, не в мудрости тїлесній, а в благодатї Божій жили на сьвітї, більше ж у вас.
<p>13 Не инше бо пишем вам, як або що читаєте, або розумієте; маю ж надїю, що й до кінця зрозумієте,
<p>14 як і зрозуміли нас від части, що ми хвала вам, яко ж і ви нам у день Господа нашого Ісуса Христа.
<p>15 І в сїй певнотї хотїв був я прийти до вас перше, щоб і другу благодать мали,
<p>16 а через вас пройти в Македонию, і знов з Македониї прийти до вас, а ви щоб провели мене в Юдею.
<p>17 Сього бажаючи, хиба я легким розумом що робив? або що задумую, чи по тїлу задумую, щоб було в мене то так - так, то, нї - нї.
<p>18 Вірен же Бог, що слово наше до вас не було "так" і "нї".
<p>19 Бо Син Божий Ісус Христос, вам нами проповідуваний, мною та Сильваном, та Тимотеєм, не був "так" і "нї", а було у Йому "так".
<p>20 Бо скільки обітниць Божих, то (все) в Йому "так" і в Йому "амінь", на славу Божу через нас.
<p>21 Той же, що утверджує нас із вами у Христа й намастив нас - Бог,
<p>22 Він і запечатав нас, і дав задаток Духа в серцях наших.
<p>23 Я ж сьвідком Бога призиваю на свою душу, що, щадивши вас, ще не прийшов в Коринт.
<p>24 Не тому, що ми пануємо над вірою вашою; нї, ми помічники вашої радости, бо ви стоїте вірою.

<h4>2-е до коринтян 2
<p>1 Розсудив же я сам із собою се, щоб знов у смутку до вас не прийти.
<p>2 Бо коли я завдаю смутку вам, то хто мене розвеселить, як не той, хто засмучений через мене.
<p>3 І написав вам се, щоб, прийшовши не мав смутку від тих, котрими годилось би менї веселитись, певен будучи про всїх вас, що моя радість для всїх вас.
<p>4 Бо з великого горя, і туги серця написав я вам з многими сьлїзми, не щоб ви смуткували, а щоб пізнали любов, котрої в мене пребагато до вас.
<p>5 Коли ж хто засмутив, не мене засмутив, а від части (щоб не отягчив я) і всїх вас.
<p>6 Доволї такому сієї кари від многих.
<p>7 Так що напротив лучче простїть і утїште, щоб надто великий сум не пожер такого.
<p>8 Тим же благаю вас, обявіть любов до него.
<p>9 На те бо й писав я, щоб мати доказ од вас, чи у всьому ви слухняні.
<p>10 Кому ж ви прощаєте, тому й я; бо й я, коли що кому простив, то ради вас перед лицем Христа,
<p>11 щоб не подужав нас сатана; бо нам відомі задуми його.
<p>12 Прийшовши ж у Трояду на благовістє Христове, як відчинено менї двері в Господї,
<p>13 не мав я впокою в дусї моїм, не знайшовши Тита, брата мого; а, попрощавшись із ними, вийшов у Македонию.
<p>14 Богу ж дяка, що завсїгди дає нам побіду в Христї, і пахощі знання свого обявляє через нас у всякому місцї.
<p>15 Бо ми пахощі Христові Богу в тих, що спасають ся, і в тих, що погибають:
<p>16 одним ми пахощі смерти на смерть, а другим пахощі життя на життє; та кого на се вистачить?
<p>17 Не такі бо ми, як многі, що крамують словом Божим, а щиро, як од Бога, перед Богом, у Христї глаголемо.

<h4>2-е до коринтян 3
<p>1 Чи нам же починати знов самих себе поручати? або треба нам, як иншим, поручальних листів до вас, чи од вас поручальних (листів?).
<p>2 Ви наше посланнє, написане в серцях наших, котре знають і читають усї люде.
<p>3 (А й надто) ви явлені, що ви посланнє Христове через служеннє наше, написане не чернилом, а Духом Бога живого, не на камяних скрижалях, а на тїлесних скрижалях серця.
<p>4 Надїю ж таку маємо через Христа до Бога,
<p>5 бо ми не в силї самі від себе що думати, яко із себе; а сила наша від Бога,
<p>6 котрий і дав нам силу бути слугами нового завіту, не букви, а духа; буква бо вбиває, а дух животворить.
<p>7 Коли ж служеннє смерти, письмом вирізане на каміннях, було в славі, так що сини Ізраїлеві не могли дивитись на лице Мойсейове задля слави лиця його минущої,
<p>8 як же не більше служеннє духа буде в славі?
<p>9 Бо коли служеннє осуду - слава, то геть більше служеннє правдї багатше славою.
<p>10 Бо й не прославилось прославлене в тій мірі, задля переважуючої слави.
<p>11 Коли бо те, що минає, в славі, то багато більше в славі те, що пробуває.
<p>12 Маючи оце таке впованнє, уживаємо велику волю,
<p>13 а не яко ж Мойсей, що клав покривало на лице своє, щоб сини Ізраїлеві не дивились на конець минущого.
<p>14 Та осьліпились думки їх: бо аж до сього дня те ж покривало в читанню старого завіту зостаєть ся невідкрите, котре в Христї зникає.
<p>15 Нї, аж до сього дня, коли читаєть ся Мойсея, покривало на серцї їх лежить.
<p>16 Як же обернуть ся до Господа, здіймаєть ся покривало.
<p>17 Господь же Дух; де ж Господень Дух, там воля.
<p>18 Ми ж усї відкритим лицем, поглядаючи як у дзеркало, на славу Господню, преобразуємось у той же образ від слави в славу, яко ж від Господнього Духа.

<h4>2-е до коринтян 4
<p>1 Тим же то, маючи се служеннє, яко же помилувані, не слабнемо,
<p>2 а відреклись тайного в безчестю, не ходячи в лукавстві, анї хитруючи словом Божим, а явленнєм правди поручаючи себе всякій совістї чоловічій перед Богом.
<p>3 Коли ж і закрите благовістє наше, то у погибаючих єсть закрите,
<p>4 в котрих бог віку сього осьліпив думки їх, невірних, щоб не засияло їм сьвітло благовістя слави Христа, котрий єсть образ Бога.
<p>5 Бо ми не себе самих проповідуємо, а Христа Ісуса Господа, себе ж самих слугами вашими Ісуса ради.
<p>6 Бо Бог, що звелїв з темряви засияти, той засьвітив у серцях наших на просьвіченнє розуміння слави Божої в лицї Ісус-Христовім.
<p>7 Маємо ж скарб сей у глиняних посудах, щоб премножество сили було від Бога, а не від нас.
<p>8 У всьому горюємо, та не нарікаємо; трівожимось, та не теряємо надїї;
<p>9 гонять нас, та ми не покинуті; повалені ми, та не погублені;
<p>10 всякого часу мертвість Господа Ісуса на тїлї носимо, щоб і життє Ісусове в тїлї нашому являло ся.
<p>11 Завсїди бо нас живих на смерть видають задля Ісуса, щоб і життє Ісусове являлось у смертному тїлї нашому.
<p>12 Тим же оце смерть в нас орудує, а життє в вас.
<p>13 Мавши той же дух віри, по писаному: Я вірував, тим і глаголав, і ми віруємо, тим і глаголемо,
<p>14 знаючи, що хто підняв Господа Ісуса, і нас через Ісуса підійме і поставить з вами.
<p>15 Все бо задля вас, щоб богата благодать через благодареннє многих намножувалась на славу Божу.
<p>16 Тим то не слабнемо; нї, хоч зовнїшнїй наш чоловік млїє, та нутряний обновляєть ся день у день.
<p>17 Бо теперішня легкота горя нашого надто над міру приготовлює нам вічню вагу слави,
<p>18 нам, що не дивимось на видоме, а на невидоме; що бо видоме, дочасне, що ж невидоме, вічне.

<h4>2-е до коринтян 5
<p>1 Знаємо бо, як земний будинок тїла нашого розпадеть ся, ми будівлю від Бога маємо, будинок нерукотворний, вічний на небесах.
<p>2 Бо в сьому ми стогнемо, бажаючи одягтись домівкою нашою, що з неба,
<p>3 коли б тільки нам, і одягнувшись, нагими не явитись.
<p>4 Бо, стогнемо отягчені, будучи в тїлї сьому, з котрого не хочемо роздягтись, а одягнутись, щоб смертне було пожерте життєм.
<p>5 На се сотворив нас Бог, і дав нам задаток Духа.
<p>6 Оце ж маймо духа всякого часу, знаймо, що, домуючи в тїлї, ми далеко від Господа:
<p>7 (бо ходимо вірою, а не видїннєм.)
<p>8 Маймо ж духа й волїймо лучче бути далеко від тїла, а домувати у Господа.
<p>9 Тим і силкуємось, чи то будучи дома, чи далеко від дому, бути Йому любими.
<p>10 Всїм бо нам треба явитись перед судищем Христовим, щоб прийняв кожен по тому, що заробив тїлом, чи то добре, чи лихе.
<p>11 Знаючи оце страх Господень, пересьвідчуємо людей; Богові ж явні ми, і вповаю, що й вашим совістям обявились.
<p>12 Не знов бо похваляємо себе перед вами, а даємо вам причину хвалитись нами, щоб мали що (відказувати) тим, що хвалять ся лицем, а не серцем.
<p>13 Бо як ми не при собі, то (се) Богові; а як ми тверезимось (здержуємось), (се) вам.
<p>14 Бо любов Христова вимагає від нас, судячих так, що, коли один за всїх умер, тодї всї вмерли;
<p>15 і (що) Він умер за всїх, щоб живі нїколи більш собі не жили, а Тому, хто за них умер і воскрес.
<p>16 Тим же ми від нинї нїкого не знаємо по тїлу; коли ж і знали по тїлу Христа, то тепер більш не знаємо.
<p>17 Тим же, коли хто в Христї, той нове сотворіннє; старе минуло; ось стало все нове.
<p>18 Усе ж від Бога, що примирив нас із собою через Ісуса Христа, і дав нам служеннє примирення,
<p>19 яко ж бо Бог був у Христї, примиряючи сьвіт із собою, не полїчуючи їм провин їх, і положив у нас слово примирення.
<p>20 Замість Христа оце ми посли, і наче Бог благає (вас) через нас; ми просимо вас замість Христа: примиріть ся з Богом.
<p>21 Бо Він Того, хто не знав гріха, за нас гріхом зробив, щоб ми були праведностю Божою в Йому.

<h4>2-е до коринтян 6
<p>1 Помагаючи ж (Йому), благаємо вас, щоб ви марно благодать Божу не приймали.
<p>2 (Бо глаголе: Приятного часу вислухав я тебе, і в день спасення поміг тобі. Ось тепер пора приятна, ось тепер день спасення. )
<p>3 Нїякого нї в чому не даємо спотикання, щоб не було ганене служеннє,
<p>4 а у всьому показуючи себе яко слуг Божих: у великому терпінню, в горю, в нуждах, в тїснотах,
<p>5 в ранах, в темницях, в бучах, у працях, у недосипаннях, у постах,
<p>6 в чистотї, в знанню, в довготерпінню, в добростї, в сьвятому Дусї, в любові нелицемірній,
<p>7 в словах правди, в силї Божій, із зброєю праведности в правій і лївій,
<p>8 славою і безчестєм, ганьбою і хвалою; яко дуросьвіти, та правдиві;
<p>9 яко незнані, та познані; яко вміраючі, і ось ми живі; яко карані, та не повбивані;
<p>10 яко сумні, а завсїди веселі; яко вбогі, многих же збогачуючі; яко нїчого немаючі, а все держучи.
<p>11 Уста наші відкрились до вас, Коринтяне; серця наші розпросторились.
<p>12 Не стїснені ви в нас, а тїснитесь в утробах ваших.
<p>13 Такою ж нагородою (кажу вам, як дїтям) розпросторітесь і ви.
<p>14 Не ходїть у жадному ярмі з невірними; яке бо товаришуваннє праведности і беззаконня, і яка спільність сьвітла з темрявою?
<p>15 Яка ж згода в Христа з Велиялом? або яка часть вірному з невірним?
<p>16 І яка згода церкви Божої з ідолською? бо ви церква Бога живого, яко ж рече Бог: вселю ся в них, і ходити му; і буду їм Бог, а вони будуть менї люде.
<p>17 Тим же вийдїть із між них, і відлучіть ся, глаголе Господь, і до нечистого не приторкайтесь; і я прийму вас,
<p>18 і буду вам за отця, а ви будете менї за синів і дочок, глаголе Господь Вседержитель.

<h4>2-е до коринтян 7
<p>1 Мавши оце сї обітування, любі (мої), очищуймо себе від усякої нечистї тїла і духа, звершуючи сьвятість у страсї Божому.
<p>2 Зрозумійте нас: ми нїкого не скривдили, нїкого не зопсували, нї з кого не здирали.
<p>3 Не на осуд глаголю; бо попереду сказав я, що в серцях наших ви (такі), щоб умирати з вами і жити.
<p>4 Велика сьмілость моя до вас, велика похвала менї за вас; сповнив ся я утїхою; надто багатий я радощами у всякому горю нашому.
<p>5 Бо, й як прийшли ми в Македонию, нїякого впокою не мало тїло наше, у всьому бідуючи: осторонь боротьби, в серединї страхи.
<p>6 Та Бог, що втїшає смиренних, утїшив нас приходом Титовим,
<p>7 не тільки ж приходом його, та й утїшеннєм, котрим утїшив ся про вас, оповідуючи ваше бажаннє, ваше риданнє, вашу прихильність до мене, так що я вельми зрадував ся.
<p>8 Бо хоч я й засмутив вас посланнєм, не каюсь, хоч і каяв ся; бачу бо, що те посланнє, хоч і на час, засмутило вас.
<p>9 Тепер я радуюсь, не тому, що ви засмутились були, а тому, що смуткували на покаяннє; засмутились бо ви по Бозї, щоб нї в чому не було вам шкоди від нас.
<p>10 Бо смуток по Бозї нерозкаяне покаяннє на спасеннє робить; смуток же сьвіта сього смерть робить.
<p>11 Ось бо се саме, що по Бозї смуткували, яке велике зробило в вас дбаннє, а (яке) оправданнє, а жаль, а страх, а бажаннє, а ревність, яке (відомщеннє)! У всьому показали ви, що чисті в сьому дїлї.
<p>12 А хоч і писав я вам, то не задля того, хто скривдив, і не задля того, хто скривджений, а щоб явилось у вас дбаннє наше про вас, перед Богом.
<p>13 Того ж то втїшились ми втїшеннєм вашим; а й надто більш зрадїли радістю Титовою, що заспокоїв ся дух його від усїх вас.
<p>14 Бо коли я хваливсь йому чим про вас, то не осоромив ся; а, як усе по правдї говорили ми вам, так і хвала наша перед Титом правдивою була.
<p>15 Серце ж його ще більш до вас (прихиляєть ся), згадуючи послух усїх вас, з яким страхом і трепетом прийняли його.
<p>16 Радуюсь оце, що у всьому можу звіритись вам.

<h4>2-е до коринтян 8
<p>1 Даємо ж вам знати, браттє, про благодать Божу, дану церквам Македонським,
<p>2 що у великому допустї горя наддостаток радощів їх, і до глибини убожество їх достаткувало багацтвом щирости їх.
<p>3 Бо вони по силї - се я сьвідкую - і над силу доброхітні.
<p>4 З великим благаннєм благали нас прийняти дар і товаришуваннє (спільність) в служенню сьвятим.
<p>5 І не, яко ж ми надїялись, а оддали себе перш Господеві, та й нам, волею Божою;
<p>6 тим то ми вблагали Тита, щоб, яко ж перше почав, так і скінчив у вас благодать сю.
<p>7 А ви, яко ж у всьому достаткуєте вірою, і словом, і знаннєм, і всяким дбаннєм, і любовю вашою до нас, щоб і в сїй благодатї достаткували.
<p>8 Не повелїваючи глаголю, а через дбаннє инших хочу допевнитись в щиростї вашої любови.
<p>9 Знаєте бо благодать Господа нашого Ісуса Христа, що задля вас з'убожів, бувши багатим, щоб ви убожеством Його збагатились.
<p>10 І в сьому даю раду: се бо вам на користь, котрі не тільки робити, та й хотїти перш почали від торішнього лїта.
<p>11 Тепер же і кінчіть роботу, щоб яко ж була охота хотїти, так щоб і скінчили по спромозї.
<p>12 Бо коли в кого є охота, то вона приятна по тому, як хто має, а не по тому, як хто не має.
<p>13 (Нехай) бо не (буде) иншим одрада, а вам горе, а по рівнотї:
<p>14 в теперешнїй час ваш достаток про їх недостаток, щоб і їх достаток був про ваш недостаток, щоб була рівнота,
<p>15 яко ж писано: хто (назбирав) багато, не надто мав, і хто мало, не мав недостатку.
<p>16 Дякуємо ж Богові, що дав таке щире дбаннє про вас у серце Титу.
<p>17 Бо благаннє таки прийняв, та й, бувши прихильнїщим своєю охотою, вийшов до вас.
<p>18 Послали ж ми з ним і брата, котрого похвала в євангелию по всїх церквах.
<p>19 Не тільки ж се; а він і вибраний від церков товариш наш з сією благодаттю, що нею служимо на славу самого Господа й на одраду вашу,
<p>20 остерегаючись того, щоб хто не дорікав нам достатком сїм, котрим ми служимо,
<p>21 промишляючи про добре не тільки перед Богом, та й перед людьми.
<p>22 Послали ж з ними брата нашого, про котрого ми допевнились, що він у многому дуже пильний, тепер же він ще пильнїщий, у великій надїї на вас.
<p>23 Що до Тита, то він мій товариш і помічник про вас; що до братів наших, вони посланники церков, слава Христова.
<p>24 Покажіть же доказ любови вашої і хвалення нашого вами перед ними й перед лицем церков.

<h4>2-е до коринтян 9
<p>1 Про служеннє ж сьвятим злишнє менї писати вам:
<p>2 бо я знаю охоту вашу, котрою про вас хвалюсь Македонянам, що Ахая приготовилась від торішнього лїта, і ваша ревність заохотила многих.
<p>3 Післав же я братів, щоб похвала наша, що єсть про вас, не зробилась марна в сьому случаї, щоб, яко ж казав я, ви були готові,
<p>4 щоб, як прийдуть зо мною Македоняне та знайдуть вас неготових, ми (щоб не сказати ви) не осоромились, сією сьмілостю хвальби.
<p>5 Оце ж надумавсь я, що треба вблагати браттє, нехай попереду пійдуть до вас, і заздалегідь наготовлять сей дар ваш, про котрий наперед звіщено, що він готовий, так як дар, а не як здирство.
<p>6 Оце ж: хто сїє скупо, скупо й жати ме; а хто сїє в дарах, в дарах і жати ме.
<p>7 Кожен (давай), яко ж постановляє в серцї, не з жалю або з примусу; веселого бо дателя любить Бог.
<p>8 Силен же Бог всякою благодаттю збогатити вас, щоб у всьому всякого часу всякий достаток маючи, збагачувались ви всяким добрим дїлом,
<p>9 (яко ж писано: Розсипав, дав убогим; праведність його пробуває по вік.
<p>10 Хто ж дає насїннє сїючому, подасть і хлїб на їжу, і намножить насїннє ваше і зростить засїви праведности вашої),
<p>11 щоб у всьому збагатились на всяку щирість, котра через нас робить подяку Богу.
<p>12 Бо порядкуваннє служення сього не тільки сповняє недостатки сьвятих, а також достаткує многими подяками Богові.
<p>13 Дознавши служення сього, прославляють вони Бога за покірне визнаваннє ваше благовістя Христового, і за щирість общення з ними і з усїма,
<p>14 і молять ся за вас, прихиляючись до вас задля превеликої благодати Божої в вас.
<p>15 Дяка ж Богові за невимовний дар Його.

<h4>2-е до коринтян 10
<p>1 Сам же я Павел благаю вас лагідностю і тихостю Христовою, а що в вічі смиренний між вами, а, не будучи між вами, сьміливий проти вас;
<p>2 благаю ж, щоб, бувши між вами, не бути сьміливим з тією певнотою, якою думаю осьмілитись проти деяких, що думають про нас, нїби ми ходимо по тїлу.
<p>3 Бо ходячи в тїлї, не по тїлу воюємо:
<p>4 (бо зброя воювання нашого не тїлесна, а сильна Богом на зруйнованнє твердинь,)
<p>5 руйнуючи видумки і всяку висоту, що встає проти знання Божого, і займаючи в полонь усякий розум на послух Христу,
<p>6 і будучи на поготові помститись над усяким непослухом, як сповнить ся ваш послух.
<p>7 Хиба ви на лице дивитесь? Коли хто певен у собі, що він Христів, нехай знов по собі думає так, що, як він Христів, так і ми Христові.
<p>8 Бо коли б я ще більш хвалив ся властю нашою, що дав нам Господь на збудуваннє, а не на зруйнуваннє ваше, то не осоромив ся б.
<p>9 (Та) щоб не здаватись, наче б лякав вас посланнями, -
<p>10 бо послання (його) скажуть, важкі і кріпкі, а присутність тїла немочна і слово мизерне, -
<p>11 такий нехай се знає, що які ми словом у посланнях, не бувши (між вами), такі ми й дїлом, бувши (між вами).
<p>12 Бо не сьміємо прилїчувати або рівняти себе до деяких, що самі себе хвалять; ті, що самі в собі себе міряють і порівнюють самих себе, не розуміють.
<p>13 Ми ж не без міри хвалити мемось, а по мірі мірила, що відмірив нам Бог, (яко) міру, щоб досягти і до вас.
<p>14 Ми бо не так, як би не досягнувши вас, над міру простираємось; бо аж і до вас досягли благовістєм Христовим.
<p>15 Не без міри хвалимось чужою працею, маючи надїю, що, як виросте віра ваша, то звеличимось і ми по мірилу нашому надто,
<p>16 щоб і дальше вас благовіствувати, і не хвалитись над тим, що чужим мірилом приготовлене.
<p>17 Хто ж хвалить ся, нехай у Господї хвалить ся.
<p>18 Бо не той певний, хто сам себе хвалить, а кого Господь похваляє.

<h4>2-е до коринтян 11
<p>1 Ой коли б ви трохи потерпіли моє безумство! а таки потерпите мене.
<p>2 Бо я ревную про вас ревностю Божою; я бо заручив вас одному мужові, щоб чистою дївою привести перед Христа.
<p>3 Бою ся ж, щоб, як змій Єву обманив лукавством своїм, так не попсувались думки ваші, (одвернувши) від простоти в Христї.
<p>4 Бо коли ж хто, прийшовши, иншого Христа проповідує, котрого ми не проповідували, або духа иншого ви приймаєте, котрого не прийняли, або инше благовістє, котрого не одержали; то ви були б дуже терпіливі.
<p>5 Думаю бо, що я нїчим не зоставсь позаду переднїх апостолів.
<p>6 Хоч бо я й неук словом, та не розумом; нї, ми знані у всьому між вами.
<p>7 Або гріх я зробив, себе смиряючи, щоб ви пійшли вгору, бо даром благовістє Боже проповідував вам?
<p>8 Од инших церков брав я, приймаючи плату, на служеннє вам;
<p>9 і, прийшовши до вас, та й бувши в недостатку, не був я нїкому важким; бо недостаток мій сповнили брати мої, що прийшли з Македониї; та й у всьому я хоронив себе, щоб не бути вам важким, і хоронити му.
<p>10 (Як) істина Христова є в менї (так вірно), що похвала ся не загородить ся від мене в сторонах Ахайських.
<p>11 Чого ж? хиба, що не люблю вас? Бог знає (те).
<p>12 Що ж роблю, те й робити му, щоб відтяти причину тим, що хочуть причини, щоб чим хвалять ся, (у тому) показались як і ми.
<p>13 Бо такі лжеапостоли, робітники лукаві, прикидають ся апостолами Христовими.
<p>14 І не диво: сам бо сатана прикидаєть ся ангелом сьвітлим.
<p>15 Не велика ж річ, коли й слуги його прикидають ся слугами правди. Конець їх буде по дїлам їх.
<p>16 Знов глаголю: щоб нїхто не вважав мене за безумного; коли ж нї, хоч яко безумного мене прийміть, щоб хоч трохи менї похвалитись.
<p>17 А що глаголю, не глаголю по Господї, а мов би в безумстві, у сїй певнотї похвали.
<p>18 Яко ж бо многі хвалять ся по тїлу, то й я хвалити мусь.
<p>19 Радо бо терпите безумних, розумними бувши.
<p>20 Терпите бо, як хто підневолює вас, як хто жере (вас), як хто обдирає (вас), як хто величаєть ся, як хто бє вас у лице.
<p>21 Робом досади глаголю, так нїби ми знемоглись. Коли ж у чому хто осьмілюєть ся (у безумстві глаголю), то й я осьмілююсь.
<p>22 Вони Євреї? І я. Вони Ізраїльтяне? І я. Вони насїннє Авраамове? І я.
<p>23 Христові слуги? (безумствуючи глаголю) я більше: В працях премного, в ранах без міри, у темницях пребагато, при смерти почасту.
<p>24 Од Жидів пять раз по сорок без одного прийняв я.
<p>25 Тричі киями бито мене, а один раз каменовано; тричі розбивав ся корабель, ніч і день пробув я в глибинї;
<p>26 у дорогах почасту, у бідах (на) водї, у бідах (од) розбійників, у бідах од земляків, у бідах од поган, у бідах у городї, у бідах у пустинї, у бідах на морі, у бідах між лукавими братами;
<p>27 у працї і в журбі, почасту в недосипанню, в голодї і жаждї, в постах часто, в холодї й наготї.
<p>28 Опріч того, що осторонь, налягає на мене щоденна журба про всї церкви.
<p>29 Хто знемогає, щоб і я не знемогав? Хто блазнить ся, щоб і я не горів?
<p>30 Коли хвалитись треба, то хвалити мусь тим, що від немочі моєї.
<p>31 Бог, Отець Господа нашого Ісуса Христа, будучи благословен на віки, знає, що я не обманюю.
<p>32 У Дамаску царський намістник Арета, стеріг город Дамащан, хотївши піймати мене;
<p>33 і віконцем у коші спущено мене по стїнї, і втік я з рук його.

<h4>2-е до коринтян 12
<p>1 Не користь же менї хвалитись, та перейду до видїння і одкриття Господнього.
<p>2 Я знаю чоловіка в Христї перед чотирнайцятьма лїтами (чи в тїлї, не знаю, чи без тїла, не знаю; Бог знає), підхопленого аж до третього неба.
<p>3 І знаю такого чоловіка (чи в тїлї, чи без тїла, не знаю; Бог знає),
<p>4 що був підхоплений у рай, і чув він слова невимовні, що не можна чоловікові промовити.
<p>5 Таким хвалити мусь; собою ж не хвалити мусь, а тільки немощами моїми.
<p>6 Коли бо я схочу хвалитись, не буду безумний, бо говорити му правду; та вдержуюсь, щоб хто мене не вважав над те, чим бачить мене або чує що від мене;
<p>7 І, щоб превеликими відкриттями надто не величатись менї, дано менї колючку в тїло, ангела сатану, нехай бє мене в лице, щоб не величав ся.
<p>8 Про него тричі Господа благав я, щоб відступив від мене.
<p>9 Та Він сказав менї: Доволї з тебе благодати моєї, сила бо моя в немощі звершуєть ся. Найлюбіще ж оце лучче хвалитись менї немощами моїми, щоб вселилась у мене сила Христова.
<p>10 Тим любо менї в немочах, докорах, нуждах, гоненнях, тїснотах за Христа; коли бо я немочний, тодї я сильний.
<p>11 Я зробивсь безумним хвалячись; ви мене примусили; бо треба, щоб я був хвалений од вас; нїчим бо я негірший од найперших апостолів, хоч я й нїщо.
<p>12 Справдї ознаки апостола стались між вами у всякому терпінню, в ознаках, чудесах і силах.
<p>13 Що бо єсть, чим вас упослїджено перед иншими церквами? хиба тим, що я сам не був вам важким? Простїть менї сю кривду.
<p>14 Ось утретє готов я прийти до вас, і не буду важким вам, бо не шукаю вашого, а вас; бо не дїтям треба для родителїв скарбувати, а родителям для дїтей.
<p>15 Менї ж найлюбіщ буде втрачуватись і втрачувати себе за душі ваші; хочь вельми вас люблячи, я менше люблений вами.
<p>16 Нехай же буде так, що я не отягчив вас; та може, бувши хитрим, підступом обдирав вас?
<p>17 Хиба кого посилав я до вас і через него покористувавсь од вас?
<p>18 Ублагав я Тита, й разом з ним послав брата. Хиба покористувавсь чим од вас Тит? Чи не тим же духом ходили ми? не тими ж слїдами?
<p>19 Хиба думаєте знов, що оправдуємось перед вами? Перед Богом у Христї глаголемо; усе ж, любі, на ваше збудуваннє.
<p>20 Боюсь бо, щоб инодї прийшовши, не знайшов вас не такими, як хочу, і щоб ви не знайшли мене таким, якого не хочете: щоб инодї (не було) змагання, зависти, досад, сварок, пересудів, нашептів, пихи, безладу;
<p>21 щоб, як прийду знов, не принизив мене Бог мій між вами, і щоб не оплакував многих, що перше згрішили, та й не покаялись у нечистотї, й блудї, й розпустї, що коїли.

<h4>2-е до коринтян 13
<p>1 Се вже втретє йду до вас. При устах двох сьвідків або трох стане кожне слово.
<p>2 Наперед казав я вам і наперед кажу, мов би був перед вами вдруге, і тепер, не бувши між вами, пишу до тих, що перше згрішили, і до всїх инших, що, як прийду знов, то не пощаджу:
<p>3 бо ви шукаєте в менї доказу глаголючого в менї Христа, котрий до вас не немочний, а потужний в вас.
<p>4 Бо хоч і розпято Його від немощі, та живий Він од сили Божої. Бо хоч і ми немочні в Йому, та жити мемо з Ним од сили Божої в вас.
<p>5 Самих себе розбирайте, чи ви в вірі; самих себе вивідайте. Чи то ж не знаєте себе самих, що Ісус Христос у вас єсть? Хиба тільки, що ви недостойні.
<p>6 Сподїваю ся ж, що зрозумієте, що ми не недостойні.
<p>7 Молю ся ж Богу, щоб ви не зробили нїякого зла, не щоб ми хвальними явили ся, а щоб ви добре зробили, а ми яко нехвальні були.
<p>8 Нїчого бо не можемо проти правди, а за правду.
<p>9 Радуємось бо, коли ми немочні, ви ж сильні; про се ж і молимо ся на звершеннє ваше.
<p>10 Тим то й не бувши між вами, пишу, щоб бувши між вами не зробив без'ощадно по властї, котру дав менї Господь на збудованнє, а не на руйнованнє.
<p>11 На останок, браттє, радуйте ся, звершуйтесь, утїшайтесь, те ж саме думайте, мирно живіть, то й Бог любови й миру буде з вами.
<p>12 Витайте один одного цїлуваннєм сьвятим. Витають вас, усї сьвяті.
<p>13 Благодать Господа Ісуса Христа і любов Божа, і причастє сьвятого Духа з усїма вами. Амінь.

