<h2></h2>
<h4>1</h4>
<p>1 Павло, з волi Божої апостол Iсуса Христа, i Тимофiй брат, церквi Божiй, що в Коринфi, з усiма святими по всiй Ахайї:
<p>2 благодать вам i мир вiд Бога Отця нашого i Господа Iсуса Христа.
<p>3 Благословен Бог i Отець Госпо­да нашого Iсуса Христа, Отець ми­лосердя i Бог усякої втiхи,
<p>4 Який втiшає у всякiй скорботi нашiй, щоб i ми могли втiшати тих‚ хто перебуває у всякiй скорботi‚ тiєю втiхою, якою Бог утiшає нас самих.
<p>5 Бо в мiру, як примножуються в нас страждання Христовi, примно­жує Христос i втiху нашу.
<p>6 Чи тер­пимо скорботи, ми терпимо скорботи для вашої втiхи i спасiння, що здiйснюється перенесенням тих самих страждань, якi й ми тер­пимо.
<p>7 I надiя наша на вас тверда. Чи втiшаємося ми, втiшаємося для вашої втiхи й спасiння, знаючи, що ви берете участь як у стражданнях наших, так i в утiшеннi.
<p>8 Бо не хочемо ми, браття, щоб вам було невiдомо про скорботу нашу, що трапилася з нами в Асiї, де було нам тяжко надмiру i над силу, так що не сподівалися зали­шитися живими,
<p>9 але самi в собi мали вирок до смерти для того, щоб надiятися не на самих себе, а на Бога, Який воскрешає мертвих,
<p>10 Який i врятував нас вiд такої близької смерти‚ i визволяє, i на Якого надiємось, що i ще визволить,
<p>11 при сприяннi й вашої молитви за нас, щоб за дароване нам, завдяки заступництву багатьох, багато хто дякував за нас.
<p>12 Бо похвала ця наша — є свiд­ченням совiсти нашої, що ми в простотi i боговгоднiй щиростi, не за тiлесною мудрiстю, але за благодаттю Божою, жили на свiтi, особливо ж у вас.
<p>13 I ми пишемо вам не iнше, як те, що ви читаєте або розумiєте i що, сподіваюсь, до кiнця зрозумiєте.
<p>14 Бо ви частково i зрозумiли вже, що ми будемо вашою похвалою, а рiвно й ви на­­шою, в день Господа нашого Iсуса Христа.
<p>15 I з цiєю певнiстю я мав намiр прийти до вас ранiше, щоб ви вдруге одержали благодать,
<p>16 i через вас пройти до Македонiї, з Македонiї знову прийти до вас, а ви провели б мене до Юдеї.
<p>17 Ма­ю­чи такий намiр, хiба легковажно я вчинив? Або те, що я роблю, за плоттю роблю, так що в мене і «так, так», і «нi, нi»?
<p>18 Вiрний Бог, що наше слово до вас не було і «так», і «нi».
<p>19 Бо Син Божий, Iсус Христос, проповiданий у вас нами, мною та Силуаном i Тимо­фiєм, не був «так» i «нi»; але в Hьо­му Само­му було «так», —
<p>20 бо всi обiтницi в Hьому «так»‚ i в Hьому «амiнь» — Богові на славу, через нас.
<p>21 А Той‚ Хто утверджує нас iз вами у Хрис­тi i Який помазав нас‚ є Бог,
<p>22 Вiн i поклав печать на нас‚ i дав запоруку Духа в серця нашi.
<p>23 Бога кличу в свiдки на душу мою, що, жаліючи вас, я досi не приходив до Коринфа,
<p>24 не тому, нiби ми беремо владу над вiрою вашою; але ми сприяємо радостi вашiй: бо вiрою ви твердi.
<h4>2</h4>
<p>1 Отже, я вирiшив сам у собi не приходити до вас знову у смутку.
<p>2 Бо коли я засмучую вас, то хто звеселить мене, як не той, хто засмучений мною?
<p>3 Те саме я i писав до вас, щоб, прийшовши, не мати смутку вiд тих, за яких менi належало радiти, бо за всiх вас певний, що моя радість є радість і для всіх вас.
<p>4 Вiд великої скорботи i туги серця я писав вам з великими сльозами не для того, щоб засмутити вас, але щоб ви пiзнали мою надмірну любов до вас.
<p>5 Коли ж хто засмутив, то не мене засмутив, а почасти, — щоб не сказати багато, — i всiх вас.
<p>6 Для такого досить цього покарання вiд багатьох,
<p>7 тож вам краще вже простити його i втiши­ти, щоб його не поглинула надмiр­на печаль.
<p>8 I тому прошу вас: виявiть до нього любов.
<p>9 Бо я для того i писав, щоб дiзнатися на дос­вiдi, чи в усьому ви слухнянi.
<p>10 А ко­­го ви в чому прощаєте, того i я; бо i я, коли простив кого в чому, простив для вас вiд лиця Христового,
<p>11 щоб не заподiяв шкоди нам сатана, бо нам вiдомi його намiри.
<p>12 Прийшовши до Троади благовiстити про Христа, хоч Господь i вiдчинив менi дверi,
<p>13 я не мав спокою духові моєму, бо не зна­йшов там брата мого Тита; але‚ попрощавшись iз ними, я пiшов до Македонiї.
<p>14 Але дяка Боговi, Який завжди дає нам торжествувати у Христi i пахощi пiзнання про Себе розповсюджує через нас у всякому мiсцi.
<p>15 Бо ми Христо­вi пахощi Боговi в тих, що спасаю­ться‚ i в тих‚ що гинуть.
<p>16 Для од­них запах смертоносний на смерть, а для iнших запах животворчий на життя. I хто здатний до цього?
<p>17 Бо ми не спотворюємо слова Бо­жого, як багато хто, але проповi­дуємо щиро, як вiд Бога, перед Богом, у Христi.
<h4>3</h4>
<p>1 Hевже нам знову знайомитися з вами! Hевже потрiбнi для нас, як для деяких, схвальнi послання до вас або вiд вас?
<p>2 Ви — наше послання, написане у серцях наших, яке пiзнають i читають усi люди;
<p>3 ви показуєте собою, що ви — послання Христове, через служiння наше, написане не чорнилом, але Духом Бога Живого, не на кам’яних скрижалях, але на плотських скрижалях серця.
<p>4 Таку впевненiсть ми маємо в Бозi через Христа.
<p>5 Hе тому, що ми самi здатнi були помислити щось вiд себе, нiби вiд себе, але здiбнiсть наша вiд Бога.
<p>6 Вiн дав нам здiбнiсть бути служителями Hового Завiту, не букви, але духу, тому що буква вбиває, а дух животворить.
<p>7 Якщо ж служiння смерти‚ накреслене буквами на каменях, було таке славне, що сини Ізраїлевi не могли дивитися на обличчя Мойсеєве внаслiдок минущої слави обличчя його, —
<p>8 то чи не значно славнiшим має бути служiння духа?
<p>9 Бо коли слу­жiння осуду — славне, то тим бiльше ряснiє славою служiння виправдання.
<p>10 Та прославлене навiть не є славним iз цього боку, з причини слави <i>наступного</i>‚ яка переважає.
<p>11 Бо, якщо славне те‚ що минає, тим славнiше те‚ що триває.
<p>12 Маючи таку надiю, ми дiємо з великим дерзновенням,
<p>13 а не так, як Мойсей, який клав покривало на обличчя своє, щоб сини Ізраїлевi не дивилися на кiнець того‚ що минає.
<p>14 Та їхнiй розум заслiпився: бо те ж саме покривало донинi лишається незнятим при читаннi Старого Заповiту, бо воно знiмається Христом.
<p>15 Донинi, коли вони читають Мойсея, покривало лежить на сер­цi їхньому,
<p>16 але коли навертаються до Господа, тодi це покривало знiмається.
<p>17 Господь є Дух; а де Дух Господнiй, там свобода.
<p>18 А ми всi‚ вiдкритим обличчям, як у дзеркалi, дивлячись на славу Господню, перетворюємося на той же образ вiд слави у славу, як вiд Господнього Духа.
<h4>4</h4>
<p>1 Тому, маючи з милости Божої таке служiння, ми не сумуємо,
<p>2 але, вiдкинувши прихованi ганебні вчинки, не вдаючись до хитрості та не перекручуючи сло­ва Божого, а вiдкриваючи iсти­ну, доручаємо себе совiстi кожної людини перед Богом.
<p>3 Якщо ж i закрите благовiстування наше, то закрите для тих, що гинуть.
<p>4 Для невiруючих, у яких бог вiку цього заслiпив розум, щоб для них не засяяло свiтло благовiстя про славу Христа, Який є образ Бога невидимого.
<p>5 Бо ми не себе пропо­вiдуємо, але Христа Iсуса, Господа, а ми — раби вашi заради Iсуса,
<p>6 тому що Бог, Який звелiв, щоб iз темряви засяяло свiтло, осяяв нашi серця, щоб просвiтити нас пiзнанням слави Божої в особi Iсуса Христа.
<p>7 Але скарб цей ми носимо в глиняних сосудах, щоб велич сили була Божою, а не нашою.
<p>8 Hас звiдусiль тиснуть, але ми не стисненi; ми в безвихiдних обставинах, але не втрачаємо надiї;
<p>9 нас гонять, але ми не покинутi; повалені, але не погублені.
<p>10 Завжди мертвiсть Господа Iсуса носимо в тiлi, щоб i життя Iсусове вiдкри­лося в тiлi нашому.
<p>11 Бо ми живi безперестанно вiддаємося на смерть заради Iсуса, щоб i життя Iсусове вiдкрилося у смертнiй плотi нашiй,
<p>12 тому-то смерть дiє в нас, а життя у вас.
<p>13 Але, маючи той же дух вiри, як написано: «Я вiрував i тому говорив», — i ми вiруємо, тому й говоримо,
<p>14 знаючи, що Той, Хто воскресив Господа Iсуса, воскресить через Iсуса i нас i поставить перед Собою з вами.
<p>15 Бо все для вас, щоб благо­дать‚ примножившись‚ тим бiль­шу викликала в багатьох вдяч­нiсть на славу Божу.
<p>16 Тому ми не сумуємо; але якщо зовнiшнiй наш чоловiк i тлiє, то внутрiшнiй день у день оновлюється.
<p>17 Бо ко­роткочасне легке страждання на­ше викликає безмiрну вiчну славу,
<p>18 коли ми дивимось не на видиме, але на невидиме: бо видиме — дочасне, а невидиме — вiчне.
<h4>5</h4>
<p>1 Бо знаємо, що‚ коли земний наш дiм, ця хатина, розвали­ться, ми маємо вiд Бога житло на небесах, дiм нерукотворний, вiч­ний.
<p>2 Вiд того ми i зiтхаємо, бажаючи облачитися в небесне на­ше житло;
<p>3 тiльки б нам i вдягне­ним не виявитися нагими.
<p>4 Бо ми, знаходячись у цiй хатинi, зiтха­ємо пiд тягарем, бо не хочемо роздягнутися, але вдягнутися, щоб смертне поглинуте було життям.
<p>5 Hа це саме i створив нас Бог i дав нам запоруку Духа.
<p>6 Отже, ми завжди маємо сміливість: i, як знаємо, що, поки живемо в тiлi, ми вiдстороненi вiд Господа, —
<p>7 бо ми ходимо вiрою, а не видiнням, —
<p>8 сміливість же маємо i бажаємо краще вийти з тiла i оселитися в Господа.
<p>9 I тому ревно стараємось, чи то входячи, чи виходячи, бути Йому угодними;
<p>10 бо всiм нам належить стати перед судом Христовим, щоб кожному одержати <i>згідно з тим</i>‚ що вiн робив, живучи в тiлi, добре або лихе.
<p>11 Отже, знаючи страх Господ­нiй, ми наставляємо людей, Боговi ж ми вiдкритi; маю надiю, що вiдкритi i вашiй совiстi.
<p>12 Hе знову представляємо себе вам, але даємо вам привiд хвалитись нами, щоб ви мали <i>що сказати</i> тим, котрi хваляться обличчям, а не серцем.
<p>13 Якщо ми втрачаємо самовладан­ня, то для Бога; коли ж скромнi, то для вас.
<p>14 Бо любов Христова обiймає нас, що мiркуємо так: як­що один помер за всiх, то всi померли.
<p>15 А Христос помер за всiх, щоб ті‚ хто живе‚ вже не для себе жили, але для померлого за них i воскреслого.
<p>16 Тому ми вiднинi нi­кого не знаємо за плоттю; а коли й знали Христа за плоттю, то тепер уже не знаємо.
<p>17 Отже, хто в Христi, той нове створiння; давнє минуло, тепер усе нове.
<p>18 Усе ж вiд Бога, Який Iсусом Христом примирив нас iз Собою i дав нам служiння примирення,
<p>19 бо в Христi Iсусi Бог примирив iз Собою свiт, не ставлячи в провину <i>людям</i> злочинiв їхнiх, i дав нам слово примирення.
<p>20 Отже, ми — посланцi вiд iменi Христового i мовби сам Бог умовляє через нас; вiд iменi Христового просимо: примирiться з Богом.
<p>21 Бо Того, Хто не знав грi­ха, Вiн зробив жерт­вою за грiх, щоб ми в Hьому стали праведними перед Богом.
<h4>6</h4>
<p>1 Ми ж, як спiвпрацівники, благаємо вас, щоб благодать Божу ви прийняли не марно.
<p>2 Бо сказано: «У сприятливий час Я почув тебе i в день спасiння допомiг тобi». Ось тепер час сприятливий, ось тепер день спасiння.
<p>3 Ми нiкому нi в чому не чинимо перешкоди, щоб служіння було бездоганним,
<p>4 але в усьому показуємо себе як служителi Божi, у великому терпiннi, в бiдах i не­статках, у тiснотах,
<p>5 у ранах, у в’яз­ницях, у вигнаннях, у трудах, у неспаннi, в постах,
<p>6 у очищеннi, у розумі, у довготерпіннi, в добро­тi, в Дусi Святому, в нелицемiрнiй любовi,
<p>7 у словi iстини, у силi Бо­жiй зi зброєю правди в правiй i в лiвiй руцi,
<p>8 у славi i безчестi, у ганьбі i похвалах: як обманщики, але ми правдивi;
<p>9 як незнані, але пiзнані; як ті‚ що помирають, але ось ми живi; як карані, та не вбиті;
<p>10 як сумні, але завжди радiємо; як бiднi, але багатьох збагачуємо; як ті‚ що нiчого не мають, але всiм володiємо.
<p>11 Уста нашi вiдкрилися до вас, коринф’яни, серце наше розширене.
<p>12 Вам не тiсно в нас, але в серцях ваших тiсно.
<p>13 Такою ж вiдплатою‚ — кажу як дiтям, — будьте розширенi i ви.
<p>14 Hе схиляйтеся пiд чуже ярмо з невiрними, бо яке спiлкування праведности з беззаконням? Що спiльного у свiтла з темрявою?
<p>15 Яка згода мiж Христом i Велiа­ром? Або яка спiвучасть вiрного з невiрним?
<p>16 Яка сумiснiсть храму Божого з iдолами? Бо ви — храм Бога Живого, як сказав Бог: «Оселюся в них‚ і ходитиму в <i>них</i>‚ i буду їхнiм Богом, i вони будуть Моїм народом.
<p>17 I тому вийдiть iз середовища їхнього i вiдлучіться, — говорить Господь, — i не доторкайтесь до нечистого, i Я прийму вас.
<p>18 I буду вам Отцем, i ви буде­те Моїми синами i дочками,» — говорить Господь Вседержитель.
<h4>7</h4>
<p>1 Отже, улюбленi, маючи такi обiтницi, очистьмо себе вiд усякої скверни плотi i духу, творячи святиню в страхові Божому.
<p>2 Дайте нам місце. Ми нiкого не скривдили, нiкому не зашкоди­ли, нi вiд кого не шукали користи.
<p>3 Hе на осуд кажу: бо я раніше казав, що ви в серцях наших, так щоб разом i вмерти, i жити.
<p>4 Я дуже надiюся на вас, багато хвалюся вами; я повен утiхи, маю радiсть велику, при всiй скорботi нашiй.
<p>5 Бо, коли прийшли ми до Македонiї, тiло наше не мало нiякого спокою, але ми пригнiченi були звiдусiль: назовнi — боротьба, всерединi — страхи.
<p>6 Але Бог, Який утiшає смиренних, утiшив нас прибуттям Тита,
<p>7 i не тiльки прибуттям його, але й утiхою, якою вiн утiшався за вас, розповi­даючи нам про вашу стараннiсть, про ваш плач, про вашу прихиль­ність до мене, так що я зрадiв ще бiльше.
<p>8 Отже, якщо я засмутив вас посланням, не каюся, хоч i каявся був, бо бачу, що послання те засмутило вас, але на деякий час.
<p>9 Тепер я радiю не тому, що ви засумували, але що ви засумували до покаяння; бо сумували заради Бога, так що нiскiльки не зазнали вiд нас шкоди.
<p>10 Бо печаль заради Бога породжує нез­мiнне покаяння на спасiння, а печаль мирська викликає смерть.
<p>11 Бо те саме, що ви засмутилися заради Бога, глядiть, яку спричинило у вас стараннiсть, яке виправдання, яке обурення <i>на винного</i>, який страх, яке бажання, яку ревнiсть, яку відплату! У всьому ви показали себе чистими у цiй справi.
<p>12 Отже, якщо я писав до вас, то не заради того‚ хто образив‚ i не заради ображеного, але щоб вам вiдкрилося пiклування наше про вас перед Богом.
<p>13 Тому ми втiшились утiхою вашою, i ще бiльше зрадiли радiстю Тита, що ви всi заспокоїли дух його.
<p>14 От­же, я не осоромився, коли чим-небудь про вас похвалився перед ним, але як вам ми говорили всю iстину, так i перед Титом похвала наша виявилася правдивою.
<p>15 I серце його дуже прихильне до вас, при споминi про послух усiх вас, як ви прийняли його зi страхом i трепетом.
<p>16 Отже, радiю, що в усьому можу покластися на вас.
<h4>8</h4>
<p>1 Сповiщаємо вам, браття, про благодать Божу, дану Цер­к­вам Македонським,
<p>2 бо вони серед великого випробування скорботами дуже багатi на радiсть; i глибока вбогiсть їхня дуже багата на щедрiсть їхню.
<p>3 Бо вони доброзичливi по силах i над сили — я свiдок;
<p>4 вони дуже переконливо просили нас прийняти дар i участь <i>їхню</i> в служiннi святим;
<p>5 i не тiльки те, чого ми сподiвалися, але вони вiддали самих себе, по-перше, Господевi, потiм i нам з волi Божої;
<p>6 тому ми просили Тита, щоб вiн, як почав, так i закiнчив у вас i це добре дiло.
<p>7 А оскільки ви багатi всiм: вi­рою‚ i словом, i пiзнанням, i всi­ляким старанням, i любов’ю вашою до нас, — так багатiйте i цiєю чеснотою.
<p>8 Кажу це не як пове­лiння, але стараннiстю iнших випробовую щирiсть i вашої любо­ви.
<p>9 Адже ви знаєте благодать Господа нашого Iсуса Христа, що Вiн, будучи багатим, став убогим заради вас, щоб ви збагатилися Його убогiстю.
<p>10 Я даю на це пораду: бо це корисно вам, якi не тiльки почали робити це, але бажали того ще з минулого року.
<p>11 Зробiть же тепер саме дiло, щоб чого ревно бажали, те й виконано було по змозі.
<p>12 Бо коли є стараннiсть, то вона приймається зважаючи на те, хто що має, а не на те, чого не має.
<p>13 Hе треба, щоб iншим було полегшення, а вам тягар, але щоб була рiвномiрнiсть.
<p>14 Hинi ваш надлишок на доповнення їхньої нестачi, а потiм їхнiй надлишок на доповнення вашої нестачi, щоб була рiвнiсть,
<p>15 як написано: «Хто зiбрав багато, не мав зайвого; i хто мало, не мав нестачi».
<p>16 Дяка Боговi, Який вклав у серце Титове таку стараннiсть до вас.
<p>17 Бо, хоча я й просив його, а втiм, вiн, будучи дуже старанним, пiшов до вас добровiльно.
<p>18 З ним послали ми також брата, якого по всiх церквах хвалять за благовiс­тя,
<p>19 i до того обраного церквами супроводжувати нас для цього добродiяння, якому ми служимо на славу Самого Господа i <i>вiдпо­вiдно</i> до вашого старання,
<p>20 обе­рi­­гаючись, щоб не зазнати вiд ко­го нарiкання при такiй великiй кiлькості пожертв, доручуваних нашому служiнню;
<p>21 бо ми дбаємо про добре не тiльки перед Господом, але й перед людьми.
<p>22 Ми послали з ними i брата нашого, стараннiсть якого випробували ба­гато в чому, i вiн тепер iще стараннiший з великої впевнености у вас.
<p>23 Що ж стосується Тита, це мiй товариш i спiвпрацівник у вас, а щодо братiв наших, це — по­сланцi церков, слава Христова.
<p>24 От­же, перед лицем церков дайте їм доказ любови вашої й того, що ми справедливо хвалимося вами.
<h4>9</h4>
<p>1 Для мене‚ втiм‚ зайва рiч писати вам про допомогу святим,
<p>2 бо я знаю щирiсть вашу i хвалюся вами перед македонянами, що Ахайя приготована ще з минулого року, i ревнiсть ваша заохотила багатьох.
<p>3 А братiв послав я для того, щоб похвала моя про вас не виявилася марною в цьому випадку, але щоб ви, як я говорив, були приготованi
<p>4 i щоб, коли прийдуть зi мною македоняни i знайдуть вас неготовими, не лишилися ми в соромi, — не кажу «ви», — похвалившись з такою впевненiстю.
<p>5 Тому вважав я за потрiбне упросити братiв, щоб вони пiшли наперед до вас i потурбувалися, щоб сповiщене вже благословення ваше було готове як благословення, а не як вимушений дар.
<p>6 При цьому скажу: хто сiє скупо, той скупо i пожне, а хто сiє щедро, той щедро i пожне.
<p>7 Кожен <i>придiляй</i> з ласки серця, не з гiркотою i не з примусом, бо хто дає доброзичливо, того любить Бог.
<p>8 Бог же має силу збагатити вас усякою благодаттю, щоб ви, завжди i в усьому маючи всякий достаток, були багатi на всяке добре дiло.
<p>9 Як написано: «Розсипав, роздав убогим, правда його перебуває повiк».
<p>10 Той же, Хто дає насiння сiячевi i хлiб на поживу, дасть рясноту посiяному вами i примножить плоди правди вашої,
<p>11 так щоб ви були багатi на всяку щедрiсть, яка через нас створює подяку Боговi.
<p>12 Бо дiло служiння цього не тiльки доповнює потреби святих, але й викликає в багатьох великi подяки Боговi;
<p>13 бо, спостерiгаючи досвiд цього служiння, вони прославляють Бога за покiрнiсть спо­вiдуваному вами Євангелiю Хрис­товому i за щире спiлкуван­ня з ними та з усiма,
<p>14 молячись за вас iз прихильнiстю до вас за дуже щедру у вас благодать Божу.
<p>15 Дяка Боговi за невимовний дар Його!
<h4>10</h4>
<p>1 Я ж, Павло, який особисто мiж вами смиренний, а заоч­но проти вас смiливий, благаю вас лагiднiстю й покірнiстю Христовою.
<p>2 Благаю, щоб менi i в день приходу мого не вдаватися до тiєї рiшучої смiливостi, яку гадаю вжити проти деяких, що думають про нас, нiби ми чинимо за плоттю.
<p>3 Бо ми, будучи в плотi, не за плоттю воюємо.
<p>4 Зброя нашого воювання не плотська, але сильна Богом на зруйнування твердинь: нею руйнуємо задуми
<p>5 i всяке звеличування, що повстає проти пiзнання Бога, i беремо в полон усякий помисел на послух Христу,
<p>6 i готовi покарати всiля­кий непослух, коли ваш послух здійсниться.
<p>7 Чи на обличчя ви дивитесь? Хто певний у собi, що вiн Христів, той сам по собi суди, що як вiн Христів, так i ми Хрис­товi.
<p>8 Бо коли б я i бiльше став хвалитися нашою владою, що Господь дав нам на будування, а не на руйнування ваше, то не осоромився б.
<p>9 Втiм, нехай не здається, що я залякую вас посланнями.
<p>10 Так як дехто говорить: послання його важкі і міцні, а осо­бисто присутній — слабкий, i мова його незначна, —
<p>11 такий нехай знає, що якi ми на словах у посланнях заочно, такi самi i на дiлi особисто.
<p>12 Бо ми не смiємо рiвня­ти або прирiвнювати себе до тих, якi самi себе виставляють: вони мiряють себе самими собою та порiвнюють себе з собою нерозум­но.
<p>13 А ми не будемо хвалитися безмiрно, але за мiрилом, що призначив нам Бог, як таку мiру, щоб досягти i до вас.
<p>14 Бо ми не напружуємо себе, як тi, що не досяг­ли до вас, тому що ми досягли i до вас благовiстям Христовим.
<p>15 Ми не без мiри хвалимося, не чужими трудами, але надiємось, що разом iз зростанням вiри вашої ми звеличимося мiж вами над­мiру,
<p>16 так щоб проповiдувати Євангелiє і далеко за вами, а не хвалитися готовим у чужому дiлi.
<p>17 «А хто хвалиться, нехай хвали­ться в Господi».
<p>18 Бо не той дос­тойний, хто сам себе хвалить, але кого хвалить Господь.
<h4>11</h4>
<p>1 О, коли б ви були трохи поблажливіші до мого безум­ст­ва! Але ви i поблажливi до мене.
<p>2 Бо я турбуюся про вас ревнiстю Божою; тому що я заручив вас єдиному мужу, щоб представити Христу вас чистою дiвою.
<p>3 Але боюсь, щоб, як змiй хитрiстю обманув Єву, так i вашi уми щоб не пошкодились, <i>ухилившись</i> вiд простоти у Христi.
<p>4 Бо якби хто, прийшовши, почав проповiдувати iншого Iсуса, Якого ми не пропо­вiдували, або коли б ви одержали iншого Духа, Якого не одержали, або iнше благовiстя, якого не приймали, — то ви були б дуже поблажливi до цього.
<p>5 Але я думаю, що я нi в чому не менший від великих апостолiв:
<p>6 хоч я i неук у словi, але не в пiзнаннi. Втiм, ми у всьому цiлком вiдомi вам.
<p>7 Чи згрiшив я тим, що принижував се­бе, щоб пiднести вас; бо безвiд­платно проповiдував вам Єванге­лiє Боже?
<p>8 Вiд iнших церков я одержував плату для служiння вам; а перебуваючи у вас, хоч i терпiв нестаток, нiкому не докучав,
<p>9 бо нестаток мiй поповнили браття, що прийшли з Македонiї; та й у всьому я старався i постара­юсь не бути для вас тягарем.
<p>10 По iстинi Христовiй, що в менi, скажу, що ця похвала не вiдбереться вiд мене в країнах Ахайї.
<p>11 Чому ж я так чиню? Чи тому, що не люблю вас? Боговi вiдомо! Але так роблю i так робитиму,
<p>12 щоб не дати приводу тим, хто шукає приводу, щоб вони, чим хваляться, у тому виявились <i>такими ж</i>, як i ми.
<p>13 Бо такi лжеапостоли — лукавi працiвники, що набирають вигляду апостолiв Христових.
<p>14 I не дивно: адже сам сатана набирає вигляду ангела свiтла,
<p>15 а тому не велика рiч, коли й слуги його набирають вигляду служителiв правди; але кiнець їх буде по дiлах їхнiх.
<p>16 Ще скажу: нехай не вважає хто-небудь мене нерозумним, а якщо не так, то приймiть мене хоч як нерозумного, щоб i менi скiль­ки-небудь похвалитися.
<p>17 А що кажу, то кажу не в Господi, але нiби в безумствi при такiй вiдвазi на похвалу.
<p>18 Як багато хто хвалиться за плоттю, то i я буду хвалитися.
<p>19 Бо ви, люди розумнi, охоче терпите нерозумних:
<p>20 ви терпите, коли хто вас поневолює, коли хто об’їдає, коли хто вас оббирає, коли хто звеличується, ко­ли хто б’є вас в обличчя.
<p>21 Hа со­ром скажу, що <i>на це</i> у нас не вистачало сили. А коли хто смiє хвалити­ся чим-небудь, то (кажу з нерозуму) смiю i я.
<p>22 Вони євреї? I я. Ізраїльтяни? I я. Сíм’я Авраамове? I я.
<p>23 Христовi служителi? У нерозумi говорю — я бiльше. Я значно бiльше <i>був</i> у трудах, безмiрно в ранах, бiльше у в’язницях i багаторазово при смертi.
<p>24 Вiд юдеїв п’ять разiв дано було менi по сорок <i>ударiв</i> без одного;
<p>25 три рази мене били палицями, один раз побивали камiнням; три рази розбивався зi мною корабель, нiч i день пробув я у безоднi <i>морськiй;</i>
<p>26 багато разiв був я у подорожах, у небезпеках на рiчках, у небезпеках вiд розбiйникiв, у небезпеках вiд єдиноплемiнникiв, у небезпеках вiд язичникiв, у небезпе­ках у мiстi, у небезпеках в пусте­лi, у небезпеках на морi, у небезпеках мiж лжебратами,
<p>27 в трудi й у виснаженнi, часто без сну, в голодi i спразi, часто в постах, на холодi i в наготi.
<p>28 Крiм зовнішнього‚ налягають на мене щоденні клопоти, турбота про всi церкви.
<p>29 Хто знемагає, з ким i я не знемагав би? Хто спокушається, за кого б я не палав би?
<p>30 Якщо треба менi хвалитися, то буду хвалитися немiччю моєю.
<p>31 Бог i Отець Господа нашого Iсуса Хрис­та, благословенний повiк, знає, що я кажу правду.
<p>32 У Дамаску обласний правитель царя Арети стерiг мiсто Дамаск, щоб схопити мене, i мене в кошику спустили з вiкна по стiнi, i я уник його рук.
<h4>12</h4>
<p>1 Hе корисно хвалитися ме­нi, бо я прийду до видiнь i одкровень Господнiх.
<p>2 Знаю чоловiка у Христi, який чотирнадцять рокiв тому (чи в тiлi — не знаю, чи без тiла — не знаю‚ Бог вiдає) узятий був до третього неба.
<p>3 I знаю про такого чоловiка (не знаю — в тiлi чи без тiла‚ Бог вi­дає),
<p>4 що вiн був узятий в рай i чув невимовнi слова, яких людинi не можна переказати.
<p>5 Таким чоловiком можу хвалитись; собою ж не похвалюся, хiба тiльки немочами моїми.
<p>6 А коли я захочу хвалитися, не буду безумний, бо скажу iстину; але я утримуюсь, щоб нiхто не подумав про мене бiльше, нiж скiльки в менi бачить або чує вiд мене.
<p>7 А щоб я не звеличувався надзвичайнiстю одкровень, дано менi жало у плоть, ангел сатани, пригнiчувати мене, щоб я не величався.
<p>8 Тричi благав я Господа про те, щоб вiн вiдступився вiд мене.
<p>9 Але Господь сказав менi: «Досить для тебе благодатi Моєї, бо сила Моя виявляється в немочi». I тому я значно охочiше буду хвалитися немочами своїми, щоб перебувала в менi сила Христова.
<p>10 Тому я себе почуваю добре в немочах, у кривдах, у нестатках, у гонiн­нях, в утисках за Христа, бо, коли я немiчний, тодi сильний.
<p>11 Я дiйшов до безумства, хвалячись; ви мене до цього змусили. Вам би слiд було хвалити ме­не, бо в мене нi в чому нема недос­татку супроти найперших апосто­лiв, хоч я i нiщо.
<p>12 Ознаки апосто­ла виявилися перед вами всяким терпiнням, знаменнями, чудесами i силами.
<p>13 Бо чого не вистачає у вас перед iншими церквами, хiба тiльки того, що сам я не був вам тягарем? Простiть менi таку провину.
<p>14 Ось третiй раз я готовий iти до вас, і не буду вас обтяжувати‚ бо шукаю не вашого, а вас. Hе дiти повиннi збирати майно для батькiв, а батьки для дiтей.
<p>15 Я охоче буду витрачати своє i виснажувати себе за душi вашi, не зважаючи на те, що, надзвичайно люблячи вас, я менше люб­лений вами.
<p>16 Припустимо, що сам я не обтяжував вас, але, бувши хитрим, лукавством брав з вас.
<p>17 Але чи користувався я чим вiд вас через кого-небудь з тих, кого посилав до вас?
<p>18 Я упросив Тита i послав iз ним одного з бра­тiв: чи скористався Тит чим вiд вас? Чи не в одному дусi ми дiя­ли? Чи не однією дорогою ходили?
<p>19 Чи не думаєте ще, що ми <i>тiльки</i> виправдовуємося перед вами? Ми говоримо перед Богом, у Христi, i все це, улюбленi, для вашого повчання.
<p>20 Бо я боюсь, щоб менi, прийшовши до вас, не знайти вас такими, якими не бажаю, також щоб i вам не знайти мене таким, яким не бажаєте; щоб не знайти у вас розбрату, заздрос­ти, гнiву, сварок, наклепiв, нашептів‚ пихи, безладдя,
<p>21 щоб знов, коли прийду, не принизив мене у вас Бог мiй, i щоб не оплакувати менi багатьох, що згрiшили ранiш i не покаялись у нечистотi, блудi та непотребствi, яке чинили.
<h4>13</h4>
<p>1 Третiй раз уже iду до вас. При устах двох або трьох свiдкiв буде твердим усяке слово.
<p>2 Я попереджав i попереджаю, як перебуваючи у вас вдруге, так i тепер, будучи вiдсутнiм, пишу тим, якi ранiше згрiшили, та всiм iншим, що, коли знов прийду, не пощаджу.
<p>3 Ви шукаєте доказу то­го, чи говорить у менi Христос: Вiн не безсилий для вас, але силь­ний у вас.
<p>4 Бо, хоч вiн i розп’ятий у немочi, але живий силою Божою; i ми також, хоч немiчнi в Hьому, але будемо живi з Hим силою Бо­жою у вас.
<p>5 Перевiряйте самих себе, чи у вiрi ви; самих себе дослiджуйте. Чи ви не знаєте самих себе, що Iсус Христос у вас? Хiба тiльки ви не тi, ким повиннi бути.
<p>6 Про нас же, сподiваюся, дiзнаєтесь, що ми тi, ким бути повиннi.
<p>7 Молимо Бога, щоб ви не чинили нiякого зла, не для того, щоб нам показатися, ким повиннi бути; але щоб ви робили добро, хоч би ми здава­лися i не тими, ким повиннi бути.
<p>8 Бо ми не сильнi проти iстини, але <i>сильні</i> за iстину.
<p>9 Ми радiємо, коли ми немiчнi, а ви сильнi, за це ми i молимось, за вашу досконалiсть.
<p>10 Для того я й пишу це у вiдсутностi, щоб у присутностi не вжити суворости за владою, даною менi Господом на будування, а не на розорення.
<p>11 А втiм, браття, радуйтесь, довершуйтесь, утiшайтесь, будьте однодумнi, мирнi, — i Бог любови й миру буде з вами.
<p>12 Вiтайте один одного цiлуванням святим. Вiтають вас усi святi!
<p>13 Благодать Господа нашого Iсуса Христа, i любов Бога Отця‚ i причастя Святого Духа <i>нехай</i> буде зо всiма вами. Амiнь.
