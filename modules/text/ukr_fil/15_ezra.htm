<h2></h2>
<h4>1</h4>
<p>1 У перший рік Кира, царя Перського, на сповнення слова Господнього з уст Єремії, збудив Господь дух Кира, царя Перського, і він повелів оголосити по всьому царству­ своєму, усно і письмово:
<p>2 так говорить Кир, цар Перський: усі царства землі дав мені Господь Бог небес­ний, і Він повелів мені побудувати Йому дім в Єрусалимі, що в Юдеї.
<p>3 Хто є з вас, із усього народу Його, — нехай буде Бог його з ним, — і нехай він іде в Єрусалим, що в Юдеї, і будує дім Господа Бога Ізраїлевого, Того Бога, Який в Єрусалимі.
<p>4 А всі, хто залишився в усіх місцях, де б той не жив, нехай допоможуть йому жителі місця того сріблом і золотом та <i>іншим</i> майном, і худобою, з добровільним даруванням для дому Божого, що в Єрусалимі.
<p>5 І піднялися глави поколінь Іуди­них і Веніамінових, і священики і левити, кожен, <i>у кому</i> збудив Бог дух його, щоб іти будувати дім Господній, що в Єрусалимі.
<p>6 І всі сусіди­ їхні допомагали їм срібними сосудами, золотом, <i>іншим</i> майном, і худобою, і коштовними речами, зверх усякого вільного дару <i>для храму</i>.
<p>7 І цар Кир виніс сосуди дому Гос­поднього, які Навуходоносор узяв з Єрусалима і поклав у домі бога свого, —
<p>8 і виніс їх Кир, цар Перський, рукою Мифредата хранителя скарбів, а він за переліком здав їх Шешбацару князю Іудиному.
<p>9 І ось число їх: блюд золотих тридцять, блюд срібних тисяча, ножів двадцять дев’ять,
<p>10 чаш золотих тридцять, чаш срібних подвійних чотириста десять, інших сосудів тисяча:
<p>11 всіх сосудів, золотих і срібних, п’ять тисяч чотириста. Все <i>це</i> взяв <i>із собою</i> Шешбацар, при вирушенні переселенців з Вавилона в Єрусалим.
<h4>2</h4>
<p>1 Ось сини країни з полонених переселення, яких Навуходоносор, цар Вавилонський, відвів у Ва­вилон, які повернулися в Єрусалим і Юдею, кожен у своє місто, —
<p>2 ті, що прийшли з Зоровавелем, Ісусом, Неємією, Сараієм, Реєлаєм, Мардохеєм,­ Билшаном, Мисфаром, Бигваєм, Ре­хумом, Вааном. Кількість людей на­роду Ізраїлевого:
<p>3 синів Пароша дві тисячі сто сімдесят два;
<p>4 синів Сафа­тії триста сімдесят два;
<p>5 синів Араха сімсот сімдесят п’ять;
<p>6 синів Пахаф-Моава, із синів Ісуса [та] Іоава,­ дві тисячі вісімсот дванадцять;
<p>7 синів Елама тисяча двісті п’ятдесят чотири;
<p>8 синів Заттуя дев’ятсот сорок п’ять;
<p>9 синів Закхая сімсот шістдесят;
<p>10 синів Ванія шістсот сорок два;
<p>11 синів Бебая шістсот двад­цять три;
<p>12 синів Азгада тисяча двісті двадцять два;
<p>13 синів Адоникама шістсот шістдесят шість;
<p>14 синів Бигвая дві тисячі п’ятдесят шість;
<p>15 синів Адина чотириста п’ятдесят чотири;
<p>16 синів Атера, з <i>дому</i> Єзекії, дев’яносто вісім;
<p>17 синів Бецая триста двадцять три;
<p>18 синів Іори сто дванадцять;
<p>19 синів Хашума двісті двадцять три;
<p>20 синів Гиббара дев’яносто п’ять;
<p>21 уродженців Виф­леєма сто двадцять три;
<p>22 жителів Нетофи­ п’ятдесят шість;
<p>23 жителів Анафофа сто двадцять вісім;
<p>24 уродженців Азмавефа сорок два;
<p>25 уро­дженців Кириаф-Іарима, Кефири і Бе­єрофа сімсот сорок три;
<p>26 уро­джен­ців Рами і Геви шістсот двад­цять один;­
<p>27 жителів Михмаса сто двадцять два;
<p>28 жителів Вефиля­ і Гая двісті двад­цять три;
<p>29 уроджен­ців Нево п’ятде­сят два;
<p>30 уродженців Магбиша сто п’ятдесят шість;
<p>31 синів іншого Елама тисяча двісті п’ятдесят чотири;
<p>32 синів Харима триста двадцять;­
<p>33 уродженців Лидди, Хадида й Оно сімсот двадцять п’ять;
<p>34 уродженців­ Єрихона триста сорок п’ять;
<p>35 урод­­­женців Сенаї три тисячі шістсот тридцять.
<p>36 Священиків: синів Ієдаії, з дому Ісусового, дев’ятсот сімдесят три;
<p>37 синів Іммера тисяча п’ятдесят два;
<p>38 синів Пашхура тисяча двісті сорок сім;
<p>39 синів Харима тисяча сімнадцять.
<p>40 Левитів: синів Ісуса і Кадмиїла,­ із синів Годавії, сімдесят чотири;
<p>41 співців: синів Асафа сто двадцять вісім;
<p>42 синів воротарів: сини Шал­лума, сини Атера, сини Талмона, си­ни Аккува, сини Хатити, сини Шовая, — всього сто тридцять дев’ять.
<p>43 Нефинеїв: сини Цихи, сини Ха­суфи, сини Таббаофа,
<p>44 сини Кероса, сини Сиаги, сини Фадона,
<p>45 сини Лебани, сини Хагаби, сини Аккува,
<p>46 сини Хагава, сини Шамлая, сини Ханана,
<p>47 сини Гиддела, сини Гаха­ра, сини Реаії,
<p>48 сини Рецина, сини Некоди, сини Газзама,
<p>49 сини Уззи, сини Пасеаха, сини Бесая,
<p>50 си­ни Асни, сини Меунима, сини Нефи­сима,
<p>51 сини Бакбука, сини Хакуфи, сини Хархура,
<p>52 сини Бацлуфа,­ сини Мехиди, сини Харші,
<p>53 сини Баркоса, сини Сисри, сини Фамаха,
<p>54 сини Нециаха, сини Хатифи;
<p>55 сини рабів Соломонових: сини Со­тая, сини Гассоферефа, сини Феруди,
<p>56 сини Іаали, сини Даркона, сини Гиддела,
<p>57 сини Сефатії, сини Хаттила, сини Похереф-Гаццебаїма, сини Амія, —
<p>58 усього — нефине­їв і синів рабів Соломонових трис­та­ дев’яносто два.
<p>59 І ось ті, що вийшли з Тел-Мелаха, Тел-Харши, Херуб-Аддан-Іммера, які не могли показати про покоління своє і про плем’я своє — чи від Ізраїля вони:
<p>60 сини Делаї, сини Товії, сини Некоди, шістсот п’ятдесят два.
<p>61 І з синів священичих: сини Хабаї, сини Гаккоца, сини Верзеллія, який узяв дружину з дочок Верзеллія галаадитянина і став називатися ім’ям їх.
<p>62 Вони шукали запису свого родоводу, і не знайшлося його, а <i>тому</i> виключені зі священства.
<p>63 І Тиршафа сказав їм, щоб вони не їли великої святині, доки не постане священик з уримом і тумимом.
<p>64 Уся громада разом <i>складалася</i> із сорока двох тисяч трьохсот шістдесяти <i>чоловік</i>,
<p>65 крім рабів їхніх і рабинь їхніх, яких <i>було</i> сім тисяч триста тридцять сім; і при них спів­ців і співачок двісті.
<p>66 Коней у них сімсот тридцять шість, мулів у них двісті сорок п’ять;
<p>67 верблюдів у них чотириста тридцять п’ять, ослів шість тисяч сімсот двадцять.
<p>68 Із глав поколінь <i>деякі</i>, при­йшов­ши до дому Господнього, що в Єрусалимі, добровільно жертвували на дім Божий, щоб відновити його на основі його.
<p>69 За достатком своїм, вони дали в скарбницю на <i>виконання</i> робіт шістдесят одну тисячу драхм золота і п’ять тисяч мін срібла і сто священичих одеж.
<p>70 І стали жити священики і левити, і народ і співці, і воротарі і нефинеї в містах своїх, і весь Ізраїль у містах своїх.
<h4>3</h4>
<p>1 Коли настав сьомий місяць, і сини Ізраїлеві <i>вже були</i> в містах, тоді зібрався народ, як одна людина, в Єрусалимі.
<p>2 І встав Ісус, син Іоседеків, і брати його священики, і Зоровавель, син Салафиїлів, і брати­ його, і спорудили вони жертовник Богові Ізраїлевому, щоб підносити на ньому всепалення, як написано в законі Мойсея, чоловіка Божого.
<p>3 І поставили жертовник на основі його, тому що вони <i>були</i> в страху від іноземних народів; і стали возносити на ньому всепалення Господу, всепалення ранкові і вечірні.
<p>4 І звер­шили свято кущів, як написано, із щоденним всепаленням у визначеній кількості, за уставом <i>кожного</i> дня.
<p>5 І після того <i>звершували</i> всепалення постійне, і в новомісяччя, і в усі свята, присвячені Господу, і добровільне приношення Господу від усякого, хто мав ревність.
<p>6 З першого ж дня сьомого місяця­ почали возносити всепалення Господу. А храму Господньому <i>ще</i> не була покладена основа.
<p>7 І стали видавати срібло каменотесам і теслярам, і їжу і питво й олію сидонянам і тирянам, щоб вони доставляли кед­ровий ліс з Ливану морем в Яфу, з дозволу їм Кира, царя Перського.
<p>8 На другий рік після приходу сво­го до дому Божого в Єрусалим, у дру­гий місяць Зоровавель, син Салафиїлів, і Ісус, син Іоседеків, та інші брати їхні, священики і левити, й усі, хто прийшов з полону в Єрусалим, поклали початок і поставили левитів від двадцяти років і вище для нагляду за роботами дому Господнього.
<p>9 І стали Ісус, сини його і брати його, Кадмиїл і сини його, сини Іуди, як одна <i>людина</i>, для нагляду за виконавцями робіт у домі Божому, <i>а також</i> і сини Хенадада, сини їхні і брати їхні левити.
<p>10 Коли будівельники поклали під­­валини храму Господнього, тоді по­ставили священиків в одязі їхньому з трубами і левитів, синів Асафових, з кимвалами, щоб славити Господа за уставом Давида, царя Ізраїлевого.
<p>11 І почали вони поперемінно співати: «хваліте» і: «славте Господа», «бо — благий, бо повіки милість Його до Ізраїля». І весь народ викликував голосно, славлячи Господа за те, що покладено основу дому Господнього.
<p>12 Втім, багато хто зі священиків і левитів і глав поколінь, старі, які бачили попередній храм, під час заснування цього храму перед очима їхніми, плакали голосно, але багато хто і викликували з радости гучномовно.
<p>13 І не міг народ відрізнити вигуків радости від криків плачу народного, тому що народ викликував голосно, і голос чути було далеко.
<h4>4</h4>
<p>1 І почули вороги Іуди і Веніаміна, що ті, хто повернувся з по­лону, будують храм Господу Богу ­Із­раїлевому;
<p>2 і прийшли вони до Зо­ровавеля і до глав поколінь, і сказали їм: будемо і ми будувати з вами, тому що ми, як і ви, прибігаємо до Бо­­­га вашого, і Йому приносимо жерт­ви від днів Асардана, царя Сирійського, який перевів нас сюди.
<p>3 І сказали їм Зоровавель і Ісус та інші глави поколінь ізраїльських: не будувати вам разом з нами дім нашому­ Богу; ми одні будемо будувати <i>дім</i> Гос­­поду, Богу Ізраїлевому, як повелів нам цар Кир, цар Перський.
<p>4 І став народ землі тієї ослаблювати руки народу юдейського і перешкоджати йому в будівлі;
<p>5 і підкуповували проти них радників, щоб зруйнувати намір їхній, в усі дні Кира, царя Перського, і до царювання Дарія, царя Перського.
<p>6 А в царювання Ахашвероша, на початку царювання його, написали звинувачення на жителів Юдеї та Єрусалима.
<p>7 І в дні Артаксеркса пи­сали Бишлам, Мифредат, Табеєл та інші товариші їхні до Артаксеркса, царя Перського. Лист же написаний <i>був</i> літерами сирійськими і сирійською мовою.
<p>8 Рехум радник і Шим­шай писар писали один лист проти Єрусалима до царя Артаксеркса такий:
<p>9 Тоді-то. Рехум радник і Шим­шай писар та інші товариші їхні, — динеї й афарсафхеї, тарпелеї, апарси, арех’яни, вавилоняни, сусанці, даги, еламитяни,
<p>10 та інші народи, яких переселив Аснафар [Сеннахирим] великий і славний і оселив у містах самарійських і в інших <i>містах</i> за рікою, та інше.
<p>11 І ось список з листа, який послали до нього: Царю Артаксерксу — раби твої, лю­ди, <i>які живуть</i> за рікою, та інше.
<p>12 Нехай буде відомо цареві, що юдеї, які вийшли від тебе, прийшли до нас в Єрусалим, будують <i>це</i> бунтівне і негідне місто, і стіни роблять, і основи <i>їх уже</i> відновили.
<p>13 Нехай буде ж відомо цареві, що коли це місто буде побудоване і стіни відновлені, то <i>ні</i> данини, <i>ні</i> податку, ні мита не будуть давати, і царській скарбниці буде зроблений збиток.
<p>14 Тому що ми їмо сіль від палацу царського, і збиток для царя не можемо бачити, тому ми посилаємо донесення цареві:
<p>15 нехай пошукають у пам’ятній книзі батьків твоїх, — і знайдеш у книзі пам’ятній, і дізнаєшся, що міс­то це — місто заколотне і шкідливе для царів і областей, і <i>що</i> відпадіння бували в ньому здавна, за що місто це і спустошене.
<p>16 Тому ми повідомляємо царя, що коли місто це буде добудоване і стіни його дороблені, то після цього не буде в тебе володіння за рікою.
<p>17 Цар послав відповідь Рехуму раднику і Шимшаю писарю й іншим товаришам їхнім, які живуть у Самарії та <i>в</i> інших <i>містах</i> зарічних: Мир… та інше.
<p>18 Лист, який ви надіслали нам, виразно прочитаний переді мною;
<p>19 і від мене дано повеління, — і розшукували, і знайшли, що місто це здавна повставало проти царів, і відбувалися в ньому заколоти і заворушення,
<p>20 і <i>що були</i> в Єрусалимі царі могутні і які володіли всім заріччям, і їм давали данину, податки і мито.
<p>21 Отже, дайте наказ, щоб люди ці перестали працювати, і <i>щоб</i> місто це не будувалося, доки від мене не буде дано повеління.
<p>22 І будьте обережні, щоб не зробити в цьому недогляду. Для чого допускати розмноження шкідливого на шкоду царям?
<p>23 Як тільки цей лист царя Артак­серкса був прочитаний перед Реху­мом і Шимшаєм писарем і товаришами їхніми, вони негайно пішли в Єрусалим до юдеїв, і сильною озброєною рукою припинили роботу їхню.
<p>24 Тоді зупинилася робота при домі Божому, який в Єрусалимі, і зупинка ця тривала до другого року царювання Дарія, царя Перського.
<h4>5</h4>
<p>1 Але пророк Аггей і пророк Захарія, син Адди, говорили юдеям, які в Юдеї та Єрусалимі, пророчі­ слова в ім’я Бога Ізраїлевого.
<p>2 То­ді встали Зоровавель, син Салафиїлів, та Ісус, син Іоседеків, і почали будувати дім Божий в Єрусалимі, і з ними пророки Божі, які підкріплювали їх.
<p>3 У той час прийшов до них Фафнай, зарічний областеначальник, і Шефар-Бознай і товариші їхні, і так сказали їм: хто дав вам дозвіл будувати дім цей і доробляти стіни ці?
<p>4 Тоді ми сказали їм імена тих людей, що будують цей дім.
<p>5 Але око Бога їхнього було над старійшинами юдейськими, і ті не забороняли їм, доки справу не відправили до Дарія, і доки не прийшло рішення у цій справі.
<p>6 Ось зміст листа, який послав Фафнай, зарічний областеначальник, і Шефар-Бознай з товаришами своїми — афарсахеями, які за рікою, до царя Дарія.
<p>7 В донесенні, яке вони послали до нього, ось що написано: Дарієві царю — всякий мир!
<p>8 Нехай буде відомо цареві, що ми ходили в Юдейську область, до дому Бога великого; і будується він з великих каменів, і дерево вкладається в стіни; і робота ця виконується швидко і з успіхом йде в руках їхніх.
<p>9 Тоді ми запитали у старійшин тих і так сказали їм: хто дав вам дозвіл будувати дім цей і стіни ці доробляти?
<p>10 І крім того, ми запитали їх про імена їхні, щоб дати знати тобі й написати імена тих людей, які є головними у них.
<p>11 І вони відповіли нам такими словами: ми раби Бога неба і землі і будуємо дім, який був побудований за багато років раніше цього, — і великий цар у Ізраїля будував його і довершив його.
<p>12 Коли ж батьки наші прогнівили Бога небесного, Він віддав їх у руку Навуходоносора, царя Вавилонського, халдеянина; і дім цей він зруйнував, і народ переселив у Вавилон.
<p>13 Але в перший рік Кира, царя Вавилонського, цар Кир дав дозвіл побудувати цей дім Божий;
<p>14 та й сосуди дому Божого, золоті і срібні, які Навуходоносор виніс із храму Єрусалимського і відніс у храм Вавилонський, — виніс Кир цар із храму Вавилонського; і віддав <i>їх</i> на ім’я Шешбацару, якого він призначив областеначальником,
<p>15 і сказав йому: візьми ці сосуди, піди і віднеси їх у храм Єрусалимський, і нехай дім Божий будується на своєму місці.
<p>16 Тоді Шешбацар той прийшов, поклав основи дому Божого в Єрусалимі; і з тих пір до цього часу він будується, і ще не закінчений.
<p>17 Отже, якщо царю благоугодно, не­хай пошукають у домі царських скар­бів, там у Вавилоні, чи дійсно царем Киром дано дозвіл будувати цей дім Божий в Єрусалимі, і царську волю про це нехай надішлють до нас.
<h4>6</h4>
<p>1 Тоді цар Дарій дав повелін­ня,­ і розшукали у Вавилоні в кни­го­сховищі, куди складали скарби.
<p>2 І знай­дений в Екбатані в палаці, який в області Мідії, один сувій, і в ньому написано так: «Для пам’яті: 
<p>3 в перший рік царя Кира, цар Кир дав повеління про дім Божий в Єрусалимі: нехай будується дім на тому місці, де приносять жертви, і нехай будуть покладені міцні основи для нього; висота його в шістдесят ліктів, ширина його в шістдесят ліктів;
<p>4 рядів з каменів великих три, і ряд з дерева один; витрати ж нехай видаються з царського дому.
<p>5 Та й сосуди дому Божого, золоті і срібні, які Навуходоносор виніс із храму Єрусалимського і відніс у Вавилон, нехай повернуться і підуть у храм Єрусалимський, <i>кожен</i> на своє місце, і будуть розміщені в домі Божому.
<p>6 Отже, Фафнай, зарічний областеначальник, і Шефар-Бознай, з товаришами вашими афарсахеями, які за рікою, — відійдіть звідти.
<p>7 Не зупиняйте роботи при цьому домі Божому; нехай юдейський областеначальник і юдейські старійшини будують цей дім Божий на місці його.
<p>8 І від мене дається повеління про те, чим ви повинні сприяти старійшинам тим юдейським у побудові того дому Божого, і <i>саме</i>: з майна царського — <i>із</i> зарічної податі — негайно беріть і давайте тим людям, щоб робота не зупинялася;
<p>9 і скільки потрібно — чи тельців, чи баранів і агнців, на всепалення Богу небесному, також пшениці, соли, вина й олії, як скажуть священики єруса­лимські, нехай буде видано їм кож­ного дня без затримки,
<p>10 щоб вони приносили жертву приємну Богу небесному і молилися за життя царя і синів його.
<p>11 Мною ж дається пове­ління, що <i>коли</i> яка людина змінить це рішення, то буде вийнята колода з дому її, і буде піднята вона і прицвяхована до неї, а дім її за те буде перетворений на руїни.
<p>12 І Бог, Якого ім’я там живе, нехай скине всякого царя і народ, який простяг би руку свою, щоб змінити <i>це</i> на шкоду цьому дому Божому в Єрусалимі. Я, Дарій, дав це повеління; нехай буде воно в точності виконане».
<p>13 Тоді Фафнай, зарічний областеначальник, Шефар-Бознай і товариші їхні, — як повелів цар Дарій, так у точності і зробили.
<p>14 І старійшини юдейські будували і процвітали, за пророцтвом Аггея пророка і Захарії, сина Адди. І побудували і закінчили, з волі Бога Ізраїлевого і з волі Кира і Дарія й Артаксеркса, царів перських.
<p>15 І закінчений дім цей до третього дня місяця Адара, у шостий рік царювання царя Дарія.
<p>16 І завершили сини Ізраїлеві, священики і левити та інші, які повернулися з полону, освячення цього дому Божого з радістю.
<p>17 І принесли при освяченні цього дому Божого: сто волів, двісті баранів, чоти­риста агнців і дванадцять козлів у жертву за гріх за весь Ізраїль, за числом колін Ізраїлевих.
<p>18 І поставили священиків за відділеннями їхніми, і левитів за чергами їхніми на службу Божу в Єрусалимі, як приписано в книзі Мойсея.
<p>19 І звершили ті, що повернулися з полону, пасху в чотирнадцятий день першого місяця,
<p>20 тому що очистилися священики і левити, — усі вони, як один, <i>були</i> чисті; і закололи агнців пасхальних для всіх, хто повернувся з полону, для братів своїх священиків і для себе.
<p>21 І їли сини Ізраїлеві, які повернулися з переселення, і всі, що відокремилися до них від нечистоти народів землі, щоб прибігати до Господа Бога Ізраїлевого.
<p>22 І святкували свято опрісноків сім днів у радості, тому що обрадував їх Господь і навернув до них серце царя Ассирійського, щоб підкріплювати руки їхні при будівництві дому Господа Бога Ізраїлевого.
<h4>7</h4>
<p>1 Після цих подій, у царювання­ Артаксеркса, царя Перського, Ездра, син Сераї, син Азарії, син Хел­кії,
<p>2 син Шаллума, син Садока, син Ахитува,
<p>3 син Амарії, син Азарії, син Марайофа,
<p>4 син Захарії, син Уззія, син Буккія,
<p>5 син Авишуя, син Финеєса, син Єлеазара, син Аарона первосвященика, —
<p>6 цей Ездра вийшов з Вавилона. Він був книжник, який знався на законі Мойсеєвому, який дав Господь Бог Ізраїлів. І дав йому цар усе за бажанням його, тому що рука Господа Бога його <i>була</i> над ним.
<p>7 <i>З ним</i> пішли в Єрусалим і <i>деякі</i> з синів Ізраїлевих, і зі священиків і левитів, і співців, і воротарів, і нефинеїв у сьомий рік царя Артаксеркса.
<p>8 І прийшов він в Єрусалим у п’ятий місяць, — у сьомий же рік царя.
<p>9 Бо в перший день першого місяця <i>був</i> початок виходу з Вавилона, і в перший день п’ятого місяця він прийшов у Єрусалим, тому що благодійна рука Бога його була над ним,
<p>10 тому що Ездра построїв серце своє на те, щоб вивчати­ закон Господній і виконувати <i>його</i>, і навчати в Ізраїлі закону і правди.
<p>11 І ось зміст листа, який дав цар Артаксеркс Ездрі священику, книж­нику, який навчав слів запові­дей Господа і законів Його в Ізраїлі:
<p>12 Ар­таксеркс, цар царів, Ездрі священикові, учителеві закону Бога небесного довершеного, та інше.
<p>13 Від мене дано повеління, щоб у царстві моєму кожен з народу Ізраїлевого і зі священиків його і левитів, який бажає йти в Єрусалим, ішов з тобою.
<p>14 Тому що ти посилаєшся від царя і семи радників його, щоб оглянути Юдею та Єрусалим за законом Бога твого, який знаходиться в руці твоїй,
<p>15 і щоб доставити срібло і ­золото, яке цар і радники його по­жерт­вували Богу Ізраїлевому, Якого оселя в Єрусалимі,
<p>16 і все срібло і золото, яке ти збереш по всій області Вавилонській, разом з добровільними дарами від народу і священиків, які пожертвують вони для дому Бога свого, що в Єрусалимі;
<p>17 тому негайно купи на ці гроші волів, баранів, агнців і хлібні приношення до них і узливання для них, і принеси їх на жертовник дому Бога вашого в Єрусалимі.
<p>18 І що ти і брати твої вважатимете за благо зробити зі срібла і золота, що залишаться,­ те з волі Бога вашого робіть.
<p>19 І сосуди, які дано тобі для служб <i>у</i> домі Бога твого, постав перед Богом Єру­салимським.
<p>20 І інше потрібне для дому Бога твого, що ти визнаєш за потріб­не, давай з дому царських скарбів.
<p>21 І від мене, царя Артаксеркса, дається повеління всім хранителям скарбів, що за рікою: все, чого вимагатиме у вас Ездра священик, учитель закону Бога небесного, негайно давайте:
<p>22 срібла до ста талан­тів, і пшениці до ста ко́рів, і вина до ста ба́тів, і до ста ж батів олії, а соли без означення <i>кількости</i>.
<p>23 Все, що повелено Богом небесним, повинно виконуватися старанно для дому Бо­га небесного; [дивіться, щоб хто не простяг руки на дім Бога небесного,] щоб не <i>було</i> гніву <i>Його</i> на царство, царя і синів його.
<p>24 І даємо вам знати, щоб <i>ні</i> на кого <i>зі</i> священиків або левитів, співців, воротарів, нефинеїв і службовців при цьому домі Божому, не накладали <i>ні</i> данини, <i>ні</i> податку, ні мита.
<p>25 Ти ж, Ездро, за премудрістю Бога твого, яка в руці твоїй, постав правителів і суддів, щоб вони судили весь народ за рікою, — усіх, хто знає закони Бога твого, а хто не знає, тих учіть.
<p>26 Хто ж не буде виконувати закон Бога твого і закон царя, над тим негайно нехай чинять суд, чи на смерть, чи на вигнання, чи на грошову пеню, або на ув’язнення у в’язницю.
<p>27 Благословенний Господь, Бог батьків наших, Який вклав у серце царя — прикрасити дім Господній, який у Єрусалимі,
<p>28 і схилив на мене милість царя і радників його, і всіх могутніх князів царя! І я підбадьорився, тому що рука Господа Бога мого <i>була</i> наді мною, і зібрав я глав Ізраїля, щоб вони пішли зі мною.
<h4>8</h4>
<p>1 І ось глави поколінь і родовід­ тих, які вийшли зі мною з Вавилона, у царювання царя Артаксеркса:
<p>2 із синів Финеєса Гирсон; із синів Іфамара Даниїл; із синів Давида Хаттуш;
<p>3 із синів Шеханії, із синів Пароша Захарія, і з ним за спис­ком родовідним сто п’ятдесят <i>людей</i> чоловічої статі;
<p>4 із синів Пахаф-Моава Ел’єгоєнай, син Зерахії, і з ним двісті <i>людей</i> чоловічої статі;
<p>5 із синів [Зафоя] Шеханія, син Яхазиїла, і з ним триста <i>людей</i> чоловічої статі;­
<p>6 із синів Адина Евед, син Іонафана, і з ним п’ятдесят <i>людей</i> чоловічої статі;
<p>7 із синів Елама Ієшаія, син Афалії, і з ним сімдесят <i>людей</i> чоловічої статі;
<p>8 із синів Сафатії Зе­вадія, син Михаїла, і з ним вісімдесят <i>людей</i> чоловічої статі;
<p>9 із синів Іоава Овадія, син Ієхиєлів, і з ним двісті вісімнадцять <i>людей</i> чоло­вічої статі;
<p>10 із синів [Ваанія] Ше­ло­­миф, син Іосифії, і з ним сто шістдесят <i>людей</i> чоловічої статі;
<p>11 із синів Бе­вая Захарія, син Бевая, і з ним двадцять вісім <i>людей</i> чоловічої статі;
<p>12 із синів Азгада Іоханан, син Гаккатана, і з ним сто десять <i>людей</i> чоловічої статі;
<p>13 із синів Адоникама останні, і ось імена їхні: Елифелет, Ієиєл і Шемаія, і з ними шістдесят <i>людей</i> чоловічої статі;
<p>14 із синів Бигвая, Уфай і Заббуд, і з ними сімдесят <i>людей</i> чоловічої статі.
<p>15 Я зібрав їх біля ріки, що втікає в Агаву, і ми простояли там три дні, і коли я оглянув народ і священиків, то із синів Левія <i>нікого</i> там не знайшов.
<p>16 І послав я покликати Єлиєзера, Ариела, Шемаію, та Елнафана, й Іарива, й Елнафана, і Нафана, і Захарію, і Мешуллама — головних, й Іоярива і Елнафана — вчених;
<p>17 і дав їм доручення до Іддо, головного в місцевості Касиф’є, і вклав їм у вуста, що говорити до Іддо і братів його, нефинеїв у місцевості Касиф’є, щоб вони привели до нас служителів для дому Бога нашого.
<p>18 І привели вони до нас, тому що благодійна рука Бога нашого була над нами, чоловіка розумного із синів Махлія, сина Левіїного, сина Ізраїлевого, саме Шеревію, і синів його і братів його, вісімнадцять <i>чоловік</i>;
<p>19 і Хашавію і з ним Ієшаію із синів Мерариних, братів його і синів їх двадцять;
<p>20 і з нефинеїв, яких дав Давид і князі <i>його</i> на слугування левитам, двісті двадцять нефинеїв; усі вони названі поіменно.
<p>21 І проголосив я там піст біля ріки Агави, щоб смиритися нам перед лицем Бога нашого, просити в Нього благополучної дороги для себе і для дітей наших і для всього майна нашого,
<p>22 оскільки мені соромно було просити в царя військо і вершників для охорони нашої від ворога на дорозі, бо ми, говорячи з царем, сказали: рука Бога нашого для всіх, що прибігають до Нього, <i>є</i> благодійна, а на всіх, хто залишає Його, — могутність Його і гнів Його!
<p>23 Отже, ми постились і просили Бога нашого про це, і Він почув нас.
<p>24 І я відок­ремив з начальників над священиками дванадцять <i>людей</i>: Шеревію, Хашавію і з ними десять із братів їхніх;
<p>25 і віддав їм за вагою срібло, і золото, і сосуди, — усе, пожертвуване <i>для</i> дому Бога нашого, що пожертвували цар, і радники його, і князі його, і всі ізраїльтяни, <i>які там</i> знаходилися.
<p>26 І віддав на руки їм за вагою: срібла — шістсот п’ятдесят талантів, і срібних сосудів на сто талантів, золота — сто талантів;
<p>27 і чаш золотих — двадцять, на тисячу драхм, і два сосуди з кращої блискучої міді, що цінується, як золото.
<p>28 І сказав я їм: ви — святиня Господня, і сосуди — святиня, і срібло і золото — добровільний дар Господу Богу бать­ків ваших.
<p>29 Будьте ж пильні і збережіть <i>це</i>, доки за вагою не здасте начальникам над священиками і левитами і главам поколінь Ізраїлевих в Єрусалимі, у сховищі при домі Господньому.
<p>30 І прийняли священики і левити зважене срібло, і золото, і сосуди, щоб віднести в Єрусалим у дім Бога нашого.
<p>31 І вирушили ми від ріки Агави у дванадцятий день першого місяця, щоб іти в Єрусалим; і рука Бога нашого була над нами, і рятувала нас від руки ворога і від тих, що підстерігали нас на шляху.
<p>32 І прийшли ми в Єрусалим, і пробули там три дні.
<p>33 У четвертий день ми здали за вагою срібло, і золото, і сосуди в дім Бога нашого, на руки Меремофу, синові Урії, священику, і з ним Єлеазару, сину Финеєсовому, і з ними Іозаваду, сину Ісусовому, і Ноадії, сину Виннуя, левитам,
<p>34 усе за рахунком і вагою. І все зважене записано в той же час.
<p>35 Переселенці, які прийшли з полону, принесли у всепалення Богу Ізраїлевому дванадцять тельців з усього Ізраїля, дев’яносто шість баранів, сімдесят сім агнців і дванадцять козлів у жертву за гріх: усе це у всепалення Господу.
<p>36 І віддали царські повеління царським сатрапам і зарічним областеначальникам, і вони вшанували народ і дім Божий.
<h4>9</h4>
<p>1 Після закінчення цього, підійшли до мене начальники і сказали: народ Ізраїлів і священики і левити не відокремилися від народів іноплемінних з мерзотами їх, від хананеїв, хеттеїв, ферезеїв, ієвусеїв,­ аммонитян, моавитян, єгиптян і амор­­реїв,
<p>2 тому що взяли дочок їхніх за се­бе і за синів своїх, і змішалося сíм’я­ святе з народами іноплемінними, і притому рука найзнатніших і найголовніших була в цьому беззаконні першою.
<p>3 Почувши це слово, я роздер ниж­ній і верхній одяг свій і рвав волосся на голові моїй і на бороді моїй, і сидів сумний.
<p>4 Тоді зібралися до мене всі, хто боявся слів Бога Ізраїлевого з причини переступу переселенців, і я сидів у сумі до вечірньої жертви.
<p>5 А під час вечірньої жертви я встав з місця нарікання мого, і в розідраному нижньому і верхньому одязі упав на коліна мої і простяг руки мої до Господа Бога мого
<p>6 і сказав: Боже мій! соромлюся і боюся підняти лице моє до Тебе, Боже мій, тому що беззаконня наші стали вище голови, і провина наша зросла до небес.
<p>7 Від днів батьків наших ми у великій провині до цього дня, і за беззаконня наші віддані були ми, царі наші, священики наші, в руки царів іноземних, під меч, у полон і на пограбування і на посоромлення, як це і нині.
<p>8 І ось, через короткий час, дароване нам помилування від Господа Бога нашого, і Він залишив у нас <i>трохи</i> вцілілих і дав нам утвердитися на місці святині Його, і просвітив очі наші Бог наш, і дав нам ожити трохи в рабст­ві нашому.
<p>9 Ми — раби, але й у раб­стві нашому не залишив нас Бог наш. І схилив Він до нас милість царів перських, щоб вони дали нам ожити, спорудити дім Бога нашого і відновити його з руїн його, і дали нам огородження в Юдеї й у Єрусалимі.
<p>10 І нині, що скажемо ми, Боже наш, після цього? Бо ми відступили від заповідей Твоїх,
<p>11 які заповідав Ти через рабів Твоїх пророків, говорячи: земля, у яку ви йдете, щоб оволодіти нею, земля нечиста, вона осквернена нечистотою іноплемінних народів, їх мерзотами, якими вони наповнили її від краю до краю в оскверненнях своїх.
<p>12 Отже, дочок ваших не видавайте за синів їхніх, і дочок їхніх не беріть за синів ваших, і не шукайте миру їхнього і благ їхніх повіки, щоб укріпитися вам і насичуватися благами землі тієї і передати її у спадщину синам вашим повіки.
<p>13 І після всього, що спіткало нас за злі діла наші і за велику провину нашу, — тому що Ти, Боже наш, пощадив нас не мірою беззаконня нашого і дав нам таке визволення, —
<p>14 невже ми знову будемо порушувати заповіді Твої і вступати в родинні зв’язки з цими мерзенними народами? Чи не прогніваєшся Ти на нас навіть до знищення <i>нас</i>, так що не буде вцілілих і не буде спасіння?
<p>15 Господи Боже Ізраїлів! праведний Ти. Бо ми залишилися уцілілими до цього дня; і ось ми в беззаконнях наших перед лицем Твоїм, хоча після цього не належало б нам стояти перед лицем Твоїм.
<h4>10</h4>
<p>1 Коли <i>так</i> молився Ездра і сповідувався, плачучи і волаючи перед домом Божим, зійшлося до нього дуже велике зібрання ізра­їльтян, чоловіків і жінок і дітей, тому що і народ багато плакав.
<p>2 І відповів Шеханія, син Ієхиїла із синів Еламових, і сказав Ездрі: ми зробили злочин перед Богом нашим, що взяли <i>собі</i> дружин іноплемінних з народів землі, але є ще надія для Ізраїля в цій справі;
<p>3 укладемо тепер завіт з Богом нашим, що, за порадою господаря мого і тих, що благоговіють перед заповідями Бога нашого, ми відпустимо <i>від себе</i> усіх дружин і <i>дітей</i>, народжених ними, — і нехай буде за законом!
<p>4 Встань, тому що це твоя справа, і ми з тобою: підбадьорись і дій!
<p>5 І встав Ездра, і повелів начальникам над священиками, левитами і всім Ізраїлем дати клятву, що вони зроблять так. І вони дали клятву.
<p>6 І встав Ездра і пішов від дому Божого в житло Іоханана, сина Елияшивового, і прийшов туди. Хліба він не їв і води не пив, тому що плакав за злочин переселенців.
<p>7 І оголосили в Юдеї і в Єрусалимі­ всім, <i>хто був</i> у полоні, щоб вони зібралися в Єрусалимі;
<p>8 а хто не прийде через три дні, на все майно того, за визначенням начальників і старійшин, буде накладене закляття,­ і сам він буде відлучений від громади­ переселенців.
<p>9 І зібралися всі жителі Юдеї і землі Веніамінової в Єрусалимі за три дні. Це <i>було</i> в дев’ятому місяці, у двадцятий день місяця. І сидів весь народ на площі біля дому Божого, тремтячи як у цій справі, так і від дощів.
<p>10 І встав Ездра священик­ і сказав їм: ви зробили злочин, узявши собі дружин іноплемінних, і тим збільшили провину Ізраїля.
<p>11 Отже, покайтеся <i>в цьому</i> перед Господом Богом батьків ваших, і виконайте волю Його, і відлучіть себе від народів землі і від дружин іноплемінних.
<p>12 І відповіло все зібрання, і сказало гучним голосом: як ти сказав, так і зробимо.
<p>13 Однак же народ численний і час <i>тепер</i> дощовий, і немає мож­ливости стояти на вулиці. Та й ця справа не одного дня і не двох, то­му що ми багато в цій справі згрішили.
<p>14 Нехай наші начальники заступлять місце всієї громади, і всі в містах наших, які взяли дружин іноплемінних, нехай приходять сюди в призначений час і з ними старійшини кожного міста і су́дді його, доки не відвернеться від нас розпалений гнів Бога нашого за цю справу.
<p>15 Тоді Іонафан, син Асаїла, і Яхзеія, син Фикви, стали над цією справою, і Мешуллам і Шавфай левит бу­ли помічниками їм.
<p>16 І зробили так ті, що вийшли з полону. І виділені <i>на це</i> Ездра священик, глави поколінь, від кожного покоління їх, і всі вони <i>названі</i> поіменно. І зробили во­ни засідання в перший день десятого місяця, для дослідження цієї справи;
<p>17 і закінчили <i>дослідження</i> про всіх, які взяли дружин іноплемінних, до першого дня першого місяця.
<p>18 І знайшлися з синів священичих, які взяли дружин іноплемінних, — із синів Ісуса, сина Іоседекового, і братів його: Маасея, Єлиєзер, Іарив і Гедалія;
<p>19 і вони дали руки свої <i>в запевнення</i>, що відпустять дружин своїх, і <i>що вони</i> повинні <i>принести</i> в жертву барана за свою провину;
<p>20 і з синів Іммера: Хананій і Зе­вадія;
<p>21 і з синів Харима: Маасея, Елия, Ше­маія, Ієхиїл і Уззія;
<p>22 і з синів Пашхура: Елиоєнай, Маасея, Ісмаїл,­ Нафанаїл, Іозавад і Еласа;
<p>23 і з леви­тів: Іозавад, Шимей і Келаія, він же Клита, Пафахія, Іуда та Єлиєзер;
<p>24 і зі співців: Елияшив; і з воро­тарів: Шаллум, Телем і Урій;
<p>25 а з із­ра­їльтян, — із синів Пароша: Ра­маія, Іззія, Малхія, Миямин, Єлеазар, Мал­хія і Венаія;
<p>26 і з синів Елама:­ Матфанія, Захарія, Ієхиєл, Авдій, Іремоф і Елія;
<p>27 і з синів Заф­фу: Елиоєнай, Елияшив, Матфанія, Іремоф, Завад і Азиса;
<p>28 і з синів Бевая: Іоханан, Хананія, Забвай і Аф­лай;
<p>29 і з синів Ванія: Мешуллам, Маллух, Адая, Іашув, Шеал та Ієра­моф;
<p>30 і з синів Пахаф-Моава: Адна, Хелал, Венаія, Маасея, Матфанія, Веселеїл, Биннуй і Манассія;
<p>31 і з синів Харима: Єлиєзер, Ішшія, Мал­хія, Шемаія, Симеон,
<p>32 Веніамін, Маллух, Шемарія;
<p>33 і з синів Хашума: Мафнай, Мафафа, Завад, Елифелет, Ієремай, Манассія і Шимей;
<p>34 і з синів Ванія: Маадай, Амрам і Уел,
<p>35 Бенаія, Бид’я, Келугі,
<p>36 Ванея, Меремоф, Елияшив,
<p>37 Матфанія, Мафнай, Іаасай,
<p>38 Ваній, Биннуй, Шимей,
<p>39 Шелемія, Нафан, Адаія,
<p>40 Махнадбай, Шашай, Шарай,
<p>41 Азариел, Шелемиягу, Шемарія,
<p>42 Шаллум, Амарія і Йосиф;
<p>43 і з синів Нево: Ієіел, Матфифія, Завад, Зевина, Іаддай, Іоель і Бенаія.
<p>44 Усі ці взяли <i>за себе</i> дружин іноплемінних, і деякі з цих дружин народили їм дітей.
