<h2></h2>
<h4>1</h4>
<p>1 Павло, апостол Iсуса Хрис­та за повелiнням Бога, Спасителя нашого, i Господа Iсуса Христа, надiї нашої,
<p>2 Тимофiєвi, iстинному синовi у вiрi: благодать, милiсть, мир вiд Бога Отця нашого i Христа Iсуса, Господа нашого.
<p>3 Йдучи до Македонiї, я просив тебе залишитися в Ефесi i умовляти деяких, щоб вони не навчали iншого
<p>4 i не займалися байками та нескiнченними родоводами, якi бiльше викликають суперечки, нiж Боже утвердження у вiрi.
<p>5 Метою ж умовляння є любов вiд щирого серця i доброї совiсти та нелицемiрної вiри,
<p>6 вiд чого вiдступивши, деякi вдались до марнослiв’я,
<p>7 бажаючи бути законовчителями, але не розу­мi­ють нi того, про що говорять, нi того, що стверджують.
<p>8 А ми знаємо, що закон добрий, якщо хто законно вживає його,
<p>9 знаючи, що закон призначений не для праведника, а для беззаконних i не­покiрних, нечестивих i грiшникiв, неправедних i нечистих, для крив­д­ників батька і матері, для людиновбивць,
<p>10 для блудникiв, му­жо­ложцiв, розбійників‚ наклеп­никiв, скотоложцiв, неправдомов­цiв, клятвопорушникiв та для всіх, що противляться здоровому вченню,
<p>11 за славним благо­вiстям блаженного Бога, яке менi довiре­не.
<p>12 Дякую Христу Iсусу, Господеві нашому, Який дав менi силу, що Вiн визнав мене вiрним, поста­­вивши на служiння,
<p>13 мене, колишнього хулителя, i гонителя, i кривдника, але помилуваного то­­му, що так чинив за невiданням‚ у не­вiрствi;
<p>14 благодать же Госпо­да нашого Iсуса Христа вiдкрила­ся в ме­­нi щедро з вiрою i любов’ю у Христi Iсусi.
<p>15 Вiрне i всякого при­­­­йняття гiдне слово, що Христос Iсус прийшов у свiт спасти грiш­­­ни­­кiв, серед яких я перший.
<p>16 Та для того я й помилуваний, щоб Iсус Христос на менi першому показав усе довготерпiння, як приклад для тих, якi будуть вiру­вати в Hього, для життя вiчного.
<p>17 Царе­вi ж вiкiв нетлiнному, невидимому, єдиному, премудрому Бого­вi честь i слава на вiки вiчні. Амiнь.
<p>18 Передаю тобi, сину мiй Тимо­фiю, згiдно з пророцтвами, що бу­ли про тебе ранiш, такий заповiт, щоб ти воював згiдно з ними, як добрий воїн,
<p>19 маючи вiру i добру совiсть, яку деякi вiдкинувши, зазнали загибелi корабля у вiрi,
<p>20 такi Гiменей i Олександр, яких я передав сатанi, щоб вони навчилися не хулити <i>Бога.</i>
<h4>2</h4>
<p>1 Отже, передусiм благаю чинити молитви, молiння, прохання, подяки за всiх людей,
<p>2 за царiв i за всiх, якi начальствують, щоб провадити нам життя тихе й безтурботне, у всякому благочестi i чистотi,
<p>3 бо це добре i угодне Спасителевi нашому Богу,
<p>4 Який хо­че, щоб усi люди спаслися i досяг­ли пiзнання iстини.
<p>5 Бо єдиний Бог, єдиний і Посередник мiж Бо­­гом i людьми, чоловiк Христос Iсус,
<p>6 Який вiддав Себе для вiд­куплення всiх. Таке було у свiй час свiдчення,
<p>7 для якого я по­ставлений проповiдником i апос­то­­лом, — iстину кажу у Христi, не обманюю, — учителем язичникiв у вiрi та iстинi.
<p>8 Отже, бажаю, щоб на всякому мiсцi мужi пiдносили молитви, пiднiмаючи чистi руки без гнi­ву та сумнiву;
<p>9 щоб також i жiнки, в пристойному вбраннi, з соромливiстю i цнотливiстю прикрашали себе не заплiтанням <i>волосся,</i> не золотом, не перлами, не дорогоцiнним одягом,
<p>10 а добрими дi­ла­ми, як личить жiнкам, якi присвячують себе благочестю.
<p>11 Жiн­ка нехай вчиться в безмовностi, в повнiй покорi;
<p>12 а навчати жiнцi не дозволяю, анi панувати над чоловiком, а бути в безмовностi.
<p>13 Бо спершу був створений Адам, а потiм Єва;
<p>14 i не Адам був спокушений; а жiнка, спокусившись, вдалася до переступу;
<p>15 а втiм, спа­­сеться через народження дiтей, якщо буде у вiрi й любовi та в святостi з цнотою.
<h4>3</h4>
<p>1 Вiрне слово: коли хто єпис­копства бажає, доброго дiла ба­жає.
<p>2 Але єпископ повинен бу­ти непорочним, однiєї жiнки чоло­вi­ком, тверезим, цнотливим, благоговійним, чесним, гостинним, здатним навчати,
<p>3 не п’яницею, не забiякою, не сварливим, не користолюбним, а тихим, миролюб­ним, не срiблолюбним,
<p>4 таким, що добре править домом своїм, дi­тей тримає у слухняностi: з усякою чеснiстю;
<p>5 бо хто не вмiє уп­­равляти власним домом, чи буде той пiклуватися про Церкву Бо­жу?
<p>6 <i>Hе повинен бути</i> з новонавернених, щоб не загордився i не потрапив на осуд і в тенета дияво­ла.
<p>7 Hалежить йому також мати добре свiдчення вiд зовнiшнiх, щоб не потрапити на ганьблення i в сіті неприязні <i>диявольськi.</i>
<p>8 Дия­кони також <i>повиннi бути</i> чесними, не двомовними, не охочими до вина, не користолюбними,
<p>9 такими, що зберiгають таїнство вiри в чистiй совiстi.
<p>10 Таких треба спер­­шу випробовувати, потiм, як­­що без­­доганнi, <i>допускати</i> до слу­­жiння.
<p>11 Так само i жiнки <i>їхнi повиннi бути</i> чесними, не обмовницями, тверезими, вiрними в усьому.
<p>12 Диякон повинен бути чо­ловiком однiєї жiнки, таким, щоб добре правив дiтьми i домом своїм.
<p>13 Бо тi, що добре служать, готують собi вищий ступiнь i велике дерзновення у вiрi в Христа Iсуса.
<p>14 Це пишу тобi, сподіваючись незабаром прийти до тебе,
<p>15 щоб, коли забарюсь, ти знав, як слiд поводитись у домi Божому, яким є Церква Бога Живого, стовп i утвердження iстини.
<p>16 I безпереч­­но — велика благочестя тайна: Бог явився у плотi, виправдав Себе в Духові‚ показав Себе ангелам, проповiданий у народах, прийнятий вiрою в свiтi, вознiсся у славi.
<h4>4</h4>
<p>1 Дух же ясно говорить, що в останнi часи вiдступлять де­якi вiд вiри, слухаючи духiв спокусникiв i вчення бiсiвськi,
<p>2 через лицемiрство лжесловесникiв, спалених у совiстi своїй,
<p>3 що забо­­роняють одружуватися i вживати в їжу те, що Бог сотворив, аби вiр­­нi i тi, що пiзнали iстину, спожива­­ли з подякою.
<p>4 Бо всяке творiння Боже добре, i нiщо не погане, коли приймається з подякою,
<p>5 бо освячу­­ється словом Божим i молитвою.
<p>6 Hавчаючи цьому братiв, будеш добрим служителем Iсуса Христа, годованим словами вiри i добрим ученням, за яким ти пi­шов.
<p>7 Негiдних i бабських байок цурайся, а вправляй себе в побож­ностi,
<p>8 бо тiлесна вправа мало ко­рисна, а благочестя корисне на все, маючи обiтницю життя теперiш­нього i майбутнього.
<p>9 Слово це вiр­не i всякого прийняття гiдне.
<p>10 Бо ми для того i трудимося i гань­­бу терпимо, що уповаємо на Бога Живого, Який є Спасителем усiх людей, а найбiльше вiрних.
<p>11 Проповiдуй це i навчай.
<p>12 Hе­хай нiхто не гордує твоєю моло­дiстю: але будь взiрцем для вiрних у словi, в життi, в любовi, в дусi, у вiрi, в чистотi.
<p>13 Доки не прийду, займайся читанням, наставлянням, повчанням.
<p>14 Hе зане­д­буй дарування, що перебуває в то­­бi i дане тобi за пророцтвом з пок­ладанням рук священства.
<p>15 Про це турбуйся, в цьому перебувай, щоб успiх твiй для всiх був очевидний.
<p>16 Пильнуй себе самого та навчання; займайся цим постiйно: бо, так роблячи, i себе спасеш i тих, що слухають тебе.
<h4>5</h4>
<p>1 Старшого не докоряй, але умовляй, як батька; молодших, як братiв;
<p>2 старих жiнок, як матерiв; молодих, як сестер, з усякою чистотою.
<p>3 Вдовиць шануй, справжнiх вдовиць.
<p>4 Коли ж яка вдовиця має дiтей або внучат, то вони спочатку нехай вчаться шанувати свою родину i вiддавати належне батькам, бо це угодне Боговi.
<p>5 Справжня вдовиця i одинока надiється на Бога i перебуває день i нiч у благаннях та молитвах;
<p>6 а сластолюбна живою померла.
<p>7 I цьому повчай їх, щоб були непорочнi.
<p>8 Коли ж хто про своїх i особливо про домашнiх не пiклується, той вiдрiкся вiд вiри i гiрший за невiрного.
<p>9 Вдовиця повинна бути обрана не менш як шiстдесятирiчна, яка була жiнкою одного чоловiка;
<p>10 вiдома добрими дiлами, якщо вона виховала дiтей, приймала подорожніх, умивала ноги святим, допомагала знедоленим i була старанна до всякого доброго дiла.
<p>11 Молодих же вдовиць не приймай, бо коли їх охопить пристрасть, противна Христові, вони хочуть виходити замiж.
<p>12 Вони пiдлягають осудовi, бо зреклися попередньої вiри;
<p>13 до того ж вони, будучи бездiяльними, привчаються ходити по домах i бувають не тiльки бездiяльними, але й балакучими, цiкавими i говорять, чого не слiд.
<p>14 Отже, я хо­чу, щоб молодi вдови замiж виходили, народжували дiтей, управляли домом i не давали противниковi нiякого приводу до лихомовства;
<p>15 бо деякi вже пiшли слiдом за сатаною.
<p>16 Коли який вiрний чи вiрна має вдовиць, то повиннi їх утримувати i не обтяжувати церкви, щоб вона могла утримувати справжнiх вдовиць.
<p>17 Пресвiтерам, якi начальствують достойно, належить виявляти особливу честь, надто тим, що трудяться в словi i навчаннi.
<p>18 Бо Писання говорить: «Hе зав’язуй рота воловi, що молотить»; i «Той‚ хто працює‚ вартий винагороди своєї».
<p>19 Звинувачення на пресвi­тера приймай не iнакше як при двох чи трьох свiдках.
<p>20 А тих, хто грiшить, викривай перед усi­ма, щоб i iншi страх мали.
<p>21 Перед Богом i Господом Iсу­сом Христом та обраними ангела­ми заклинаю тебе зберегти це без упередження, нiчого не роблячи з упередженням.
<p>22 Рук нi на кого не покладай поспiшно i не ставай учасником чужих грiхiв. Бережи себе чистим.
<p>23 Hадалi пий не <i>одну</i> воду, а вживай небагато вина, заради шлунка твого i частих твоїх недуг.
<p>24 Грiхи деяких людей явнi i ведуть до осуду, а деяких <i>вiд­криваються</i> згодом.
<p>25 Так са­­мо i добрi дiла явнi; а якщо i не такi, утаїтися не можуть.
<h4>6</h4>
<p>1 Раби, що перебувають пiд ярмом, повиннi вважати господарiв своїх достойними всякої чести, щоб не було хули на iм’я Боже i вчення.
<p>2 Тi, якi мають гос­подарiв вiрних, не повиннi поводитися з ними недбало, бо вони браття; але тим бiльше повиннi служити їм, що вони вiрнi i улюб­ленi i благодiють <i>їм.</i> Hавчай цього i умовляй.
<p>3 А коли хто навчає iнакше i не дотримується розумних слiв Господа нашого Iсуса Христа i вчення про побожнiсть,
<p>4 той гордий, нi­чого не знає, але заражений прис­­трастю до змагань i суперечок, вiд яких походять заздрiсть, чвари, лихомовство, лукавi пiдоз­­ри.
<p>5 Пустi суперечки мiж людьми з ушкодженим розумом, якi поз­­бавленi iстини i думають, нiби побожнiсть служить для прибутку. Вiддаляйся вiд таких.
<p>6 Велике надбання — бути побожним i задоволеним.
<p>7 Бо ми нi­чого не принесли у свiт: явно, що нiчого не можемо i винести з нього.
<p>8 Маючи їжу й одяг, будьмо за­до­­воленi тим.
<p>9 А хто бажає збага­­чу­­­ватися‚ впадає у спокусу i в тене­­та i в багато якi безрозсуднi i шкiд­­ливi похотi, що приводять людей до бiдування i загибелi;
<p>10 бо ко­рiнь усього лихого є срiбло­любст­во, вiддавшись якому, деякi ухилилися вiд вiри i самi себе вiддали багатьом скорботам.
<p>11 Ти ж, чоло­вiче Божий, тiкай вiд цього, дося­гай успiхiв у правдi, побожностi, вiрi, любовi, терпiннi, лагiдностi.
<p>12 Змагайся добрим подвигом вiри, тримайся вiчного життя, до якого ти і покликаний, i сповiдував добре сповiдання перед багатьма свiд­­ками.
<p>13 Заповідаю тобі перед Бо­­гом, що все животворить, i <i>перед</i> Христом Iсу­сом, Який засвiд­­чив перед Понтi­єм Пилатом добре сповiдання,
<p>14 до­­тримуватися заповiдi чисто i бездоганно, навiть до явлення Гос­пода нашого Iсуса Христа,
<p>15 яке у свiй час вiдкриє бла­­женний i єди­­ний сильний Цар царю­­­ючих i Господь пануючих,
<p>16 єдиний, Який має безсмертя i живе у неприступ­ному свiтлi, Якого нiхто з людей не бачив i бачити не мо­же. Йому честь i держава вiчна! Амiнь.
<p>17 Багатих у нинiшньому вiцi на­ставляй, щоб вони були невисо­кої думки про себе i надiялись не на багатство непевне, а на Бога Жи­­вого, Який дає нам усе щедро для насолоди;
<p>18 щоб вони благо­дi­яли, багатiли добрими дiлами, були щедрi i радо ділилися,
<p>19 збираючи собi скарб, добру основу для майбутнього, щоб досягти жит­­тя вiчного.
<p>20 О Тимофiю! Бережи передане тобi, вiдвертаючись вiд негiд­ного марнослiв’я i суперечок неправдивого знання,
<p>21 вiддавшись якому, деякi ухилились вiд вiри. Благодать iз тобою. Амiнь.
