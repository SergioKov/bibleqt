<h2></h2>
<h4>1</h4>
<p>1 Павло, в’язень Iсуса Христа, i Тимофiй брат Фили­­моновi улюбленому i спiвробiт­­­никовi нашому,
<p>2 і Апфiї‚ сестрi улюб­­ле­нiй, та Архиповi, сподвиж­никовi нашому, i домашнiй твоїй церквi:
<p>3 благодать вам i мир вiд Бога От­ця нашого i Господа Iсуса Христа.
<p>4 Дякую Боговi моєму, завжди згадуючи про тебе в молитвах мо­їх,
<p>5 коли чую про твою любов i вi­­ру, яку маєш до Господа Iсуса i до всiх святих,
<p>6 щоб спiльнiсть вi­ри твоєї стала дiяльною у пiзнаннi всякого у вас добра у Христi Iсусi.
<p>7 Бо ми маємо велику радiсть i втi­шення в твоїй любовi; тому що то­бою, брате, заспокоєнi серця святих.
<p>8 Тому, маючи велике у Христi дерзновення наказувати тобi, що треба,
<p>9 любови заради краще прошу, не хто iнший, як я, Павло старець, а тепер i в’язень Iсуса Хрис­та;
<p>10 прошу тебе за сина мого Онисима, котрого я зродив у кай­данах моїх.
<p>11 Вiн був колись непо­трiбний для тебе, а тепер потрiб­ний тобi i менi; я повертаю його тобi,
<p>12 а ти прийми його, як моє сер­це.
<p>13 Я хотiв при собi затрима­ти його, щоб вiн замiсть тебе послужив менi в кайданах за благовiстя;
<p>14 але без твоєї волі нiчого робити не хотiв, щоб добре дiло твоє було не вимушене, а добровi­льне.
<p>15 Бо, можливо, вiн для того тимчасово вiдлучився, щоб ти прийняв його назавжди,
<p>16 вже не як раба, але вище за раба, брата улюбленого, особливо менi, а тим бiльше тобi, i за плоттю, i в Госпо­дi.
<p>17 Отже, якщо ти маєш єднання зi мною, то прийми його, як мене.
<p>18 Коли ж вiн чимось образив тебе або винен, зарахуй це менi.
<p>19 Я, Павло, написав моєю рукою: я віддам; не кажу тобi про те, що ти і самого себе менi винен.
<p>20 Так, брате, дай менi скористатися тобою у Господi; заспокой моє серце у Господi.
<p>21 Надiючись на твою слухнянiсть, я написав тобi, знаючи, що ти зробиш i бiль­ше, нiж кажу.
<p>22 Одночасно приготуй для мене i примiщення, бо сподiваюся, що вашими молитвами я буду дарований вам.
<p>23 Вiтають тебе Епафрас, спів­в’язень мій у Христі Iсусі,
<p>24 Марк, Аристарх, Димас, Лука — спiвро­бiтники мої.
<p>25 Благодать Господа нашого Iсу­­са Христа з духом вашим. Амiнь.
