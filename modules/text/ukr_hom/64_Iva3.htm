<h2></h2>

<h4>3-Є ЙОАНА БОГОСЛОВА 1 <span class="prim_h6"> Привіт і похвала Ґаєві 1-8; лукавий Діотреф 9-10; добрий Димитрій 11-12; привіт 13-15.</span></h4>
<p>1 Старший - улюбленому Ґаєві, якого люблю у правді.</p>
<p>2 Любий, бажаю, щоб тобі в усьому велося добре і щоб ти був здоровим, так, як і душі твоїй ведеться добре.</p>
<p>3 Я дуже був зрадів, коли прийшли брати і засвідчили про твою правду: як ти живеш у правді.</p>
<p>4 Більшої радости не маю від тієї, як довідатися, що мої діти живуть у правді.</p>
<p>5 Любий, ти вірно чиниш у тому, що робиш для братів, зосібна ж для чужинців.</p>
<p>6 Вони свідчили про твою любов перед Церквою. Ти добре зробиш, коли вирядиш їх, як це Богові вгодно.</p>
<p>7 Вони бо вийшли імени його ради, нічого не бравши від поган.</p>
<p>8 Отож, ми мусимо таких приймати, щоб були співробітниками правді.</p>
<p>9 Я писав до Церкви, але Діотреф, що прагне у них бути першим, нас не приймає.</p>
<p>10 Тому, як прийду, згадаю про його вчинки, що він робить, виговорюючи на нас лихі слова. Та цього йому не досить: він і сам братів не приймає, і боронить тим, які хочуть приймати, і з Церкви виганяє.</p>
<p>11 Любий, наслідуй не зло, а добро. Хто добро чинить, той від Бога. Хто чинить зло, той не бачив Бога.</p>
<p>12 А про Димитрія всі свідчать, навіть і сама правда. І ми теж свідчимо й те знаємо, що наше свідоцтво вірне.</p>
<p>13 Чимало мав я тобі написати, але не хочу писати чорнилом та пером;</p>
<p>14 надіюсь незабаром побачитися з тобою, то й поговоримо собі усно.</p>
<p>15 Мир тобі! Вітають тебе друзі. Вітай друзів пойменно. </p>

</body>
</html>
