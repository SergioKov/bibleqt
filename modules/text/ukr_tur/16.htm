<h2></h2>
<h4>



Неемія 1
<p>1 І сталося в місяці Хасеїла двадцятого року і я був у Сусі авіра (замку),
<p>2 і прийшов Ананій один з моїх братів, він і мужі Юди, і я запитав їх про тих, що спаслися, що осталися з полону, і про Єрусалим.
<p>3 І сказали мені: Ті, що осталися з переселення, там в країні в великому злі і в приниженні і стіни Єрусалиму знищені і його брами спалені огнем.
<p>4 І сталося коли я почув ці слова я сів і заплакав, і плакав дні і постив і молився перед небесним Богом
<p>5 і сказав: Ні, Господи Боже небесний, сильний, і великий, і страшний, що бережеш завіт і милосердя тим, що його люблять, і бережуть його заповіді.
<p>6 Хай буде ж твоє ухо чуйне і твої очі відкриті, щоб почути молитву твого раба, якою я молюся перед тобою сьогоднішнього дня і ночі за синів Ізраїля, твоїх рабів, і визнаю гріхи синів Ізраїля, якими ми згрішили проти Тебе. І я і дім мого батька - ми згрішили.
<p>7 Відступленням відступили ми від Тебе і не зберегли заповідей і приписів і суди, які Ти заповів Мойсеєві твому рабові.
<p>8 Згадай же слово, яке Ти заповів Мойсеєві твому рабові, кажучи: Якщо ви зломите завіт, Я вас розсію поміж народи.
<p>9 І якщо повернетеся до Мене і зберігатимете мої заповіді і чинитимете їх, якщо буде розсіяння ваше від краю неба, звідти зберу їх і введу їх до місця, яке Я вибрав, щоб поселити там моє імя.
<p>10 І вони раби твої і твій нарід, яких Ти викупив твоєю великою силою і твоєю сильною рукою.
<p>11 Ні ж, але хай буде твоє ухо чуйне на молитву твого раба і на молитву твоїх рабів, які бажають боятися твого імени, і дай, щоб повело сьогодні твому рабові і дай йому милосердя перед цим чоловіком. І я є підчаший царя.

<h4>
Неемія 2
<p>1 І сталося в місяці Нісан двадцятого року Артасаста царя і вино було переді мною, і я взяв вино і дав цареві, і не було іншого перед ним.
<p>2 І мені сказав цар: Чому твоє лице негарне і не пильнуєшся, чи не є це хіба злоба серця? І я дуже злякався.
<p>3 І я сказав цареві: Царю живи на віки. Чому не буде моє лице поганим, коли місто, дім гробниць моїх батьків, спустошене і його брами спалені огнем?
<p>4 І сказав мені цар: Про що це ти просиш? І я помолився до небесного Бога
<p>5 і сказав цареві: Якщо в царя добро, і якщо добрим є твій раб перед тобою, щоб його післати до Юди, до міста гробівниць моїх батьків, і я його відбудую.
<p>6 І сказав мені цар і наложниця, що сиділа близько нього: На як довго буде твоя подорож і коли повернешся? І добрим видалося перед царем, і він післав мене, і я дав йому час.
<p>7 І я сказав цареві: Якщо перед царем добре, хай дасть мені листи до епархів, що на другому боці ріки, щоб мене провели, аж доки не прийду до Юди,
<p>8 і листа до Асафа сторожа городу, який є царським, щоб дав мені дерево, щоб закрити брами, і на мури міста і на дім, до якого я ввійду до нього. І дав мені цар, бо божа рука добра.
<p>9 І я прийшов до епархів на другому боці ріки і дав їм листи царя, і цар післав зі мною воєвод сили і коней.
<p>10 І послухав Санаваллат аронієць і Товія раб аммонієць і поганим їм видалося, що приходить чоловік шукати добра для синів Ізраїля.
<p>11 І я прийшов до Єрусалиму і я там був три дні.
<p>12 І встав я вночі і кілька мужів зі мною. І я не сповістив людині, що Бог дає в моє серце чинити з Ізраїлем, і скота не було зі мною, хіба лиш скот, на який я сідаю на нього.
<p>13 І я вийшов через браму долини і до устя джерела фіґів і до брами гною і був я побитий через мур Єрусалиму, бо він знищений і його брами спалені огнем.
<p>14 І я прийшов до брами Аін і до купелі царя, і не було місця для скотини, що піді мною, щоб перейти.
<p>15 І я вийшов на мур потока вночі і я був побитий через мур. І я прийшов до брами рівнини і повернувся.
<p>16 І сторожі не взнали чому я пішов і що я роблю, і юдеям і священникам і визначним і вождям і осталим, що чинили діла, аж до того часу я не сповістив.
<p>17 І я сказав їм: Ви бачите зло, в якому ми є в ньому, як Єрусалим спустошений і його брами передані огневі. Ходіть і збудуємо мур Єрусалиму, і не будемо більше на погорду. І сповістив я їм добру божу руку, яка є на мені, і слова царя, які він мені сказав, і я сказав: Встаньмо і збудуймо. І скріпилися їхні руки на добро.
<p>19 І почув Санаваллат аронієць і Товія раб аммонієць і Ґирсам аравієць і висміяли нас і прийшли до нас і сказали: Що це за слово, яке ви чините, чи ви не повстаєте проти царя?
<p>20 І я повернув їм слово і я їм сказав: Бог небесний, Цей нам помагає, і ми, його раби, чисті, і будуватимемо. І вам немає часті і справедливості і памяті в Єрусалимі.

<h4>
Неемія 3
<p>1 І встав Елісув великий священик і його брати священики і збудували овечу браму. Вони її посвятили і поставили її двері і аж до сотої башти посвятили, аж до башти Ананеїла,
<p>2 і (будували) при руках синів мужів Єрихону і при руках синів Закхура сина Амарія.
<p>3 І рибну браму збудували сини Асана. Вони покрили її і поставили її двері і її замки і її засуви.
<p>4 І при їхній руці зайняв місце з Рамота сина Урія, сина Акоса. І при їхній руці зайняв місце Мосоллам син Варахія, син Масезевила. І при їхній руці місце зайняв Садок син Ваана.
<p>5 І при їхній руці зайняли місце текоїни. І визначні не приклали їхньої шиї до їхньої роботи.
<p>6 І браму Ісани скріпили Йоіда син Фасека і Месулам син Васодія. Вони її покрили і поствали її двері і її замли і її засуви. І при їхній руці скріплював Малтія Ґаваоній і Еварон Миронотіт мужі Ґаваона і Масфи, аж до престолу володаря, що на другому боці ріки. І при них будував Озіїл син Арахія з ковалів.
<p>8 І при їхній руці скріпив (мур) Ананія син Рокеїма, і забудували Єрусалим аж до стіни рівнини.
<p>9 І при їхній руці скріплював Рафая син Ура, володар половини околиці Єрусалиму.
<p>10 І при їх руці скріпив Єдая син Еромафа і напроти свого дому. І при його руці скріплював Аттус син Асванія.
<p>11 І наступний скріплював Мелхія син Ірама і Асув син Фаатмоава і аж до вежі печей.
<p>12 І при його руці скріплював Саллум син Аллоіса володар половини околиці Єрусалиму, він і його дочки.
<p>13 Браму долини скріпили Анун і ті, що живуть в Зано. Вони її збудували і поставили її двері і її замки і її засуви і тисячу ліктів стіни аж до брами гною.
<p>14 І браму гною скріпив Мелхія син Рихава володар околиці Витаххарм, він і його сини, і вони її покрили і поставили її двері і її замки і її засуви. А браму джерела скріплював Саломон син Холези, володар часті Масфи. Він її збудував і її покрив і поставив її брами і її засуви.
<p>15 І мур купелі шкур при пасовиську царя і аж до сходів, що йдуть від міста Давида.
<p>16 За ним скріпив Неемія син Азавуха володар половини околиці Витсура аж до печері гробу Давида і аж до викопаної купелі і аж до дому сильних.
<p>17 За ним скріпили Левіти, Раум син Ванія. При його руці скріпив (мур) Асавія володар половини околиці Кеїли в своїй околиці.
<p>18 Після нього скріпили їхні брати Венея син Інадада, володар половини околиці Кеїли.
<p>19 І при його руці скріпив Азур син Ісуса володар Масфи, одну часть вежі підйому, що доходить до кута.
<p>20 І після нього скріпив Варух син Завуя другу часть від кута аж до дверей Вителісува великого священика.
<p>21 Після нього скріпив Мерамот син Урії, сина Акоса, другу часть від дверей Вителісува аж до кінця Вителісува.
<p>22 І після нього скріпили священики мужі Аххехара.
<p>23 І після нього скріпив Веніямин і Асув напроти їхнього дому. І після нього скріпив Азарія син Маасія, сина Ананія, при своїй хаті.
<p>24 Після нього скріпив Ваній син Інадада другу часть від Витазарія аж до кута і аж до кута
<p>25 Фалала сина Евзая напроти кута, і (де є) висока вежа, що виходила з дому царя, що в дворі сторожі. І після нього Фадая син Фороса.
<p>26 І натініми мешкали в Офалі аж до городу брами води на сході, і (там є) вежа що виходила.
<p>27 Після нього скріпили Текоїни іншу часть напроти великої вежі, що виходила і аж до стіни Офли.
<p>28 Вище кінської брами скріпили священики, (кожний) чоловік напроти свого дому.
<p>29 Після нього скріпив Саддук син Еммира напроти свого дому. І після нього скріпив Самая син Сенехія сторож східньої брами.
<p>30 Після нього скріпив Ананія син Селемія і Аном шостий син Селефа, другу часть. Після нього скріпив Месулам син Варахії напроти його скарбниці.
<p>31 Після нього скріпив Мелхія син Саферія аж до Витаннатініма і торгівці дрібного товару напроти брами Мафекада і аж до підйому кута.
<p>32 І між (тим і) овечою брамою скріпили ковалі і торгівці дрібного товару.
<p>33 І сталося, коли почув Санаваллат, що ми будуємо мур, і злим було перед ним, і він дуже розгнівався і висміяв юдеїв.
<p>34 І сказав перед своїми братами: Це сила соморів, бо ці юдеї будують своє місто, ось вони приносять жертви, ось чи зможуть і сьогодні оздоровити каміння, після того як порохом стала спалена земля?
<p>35 І Товія амманіт прийшов до нього, і сказали до себе: Чи приносять жертву, чи їдять на їхньому місці? Чи не піде лисиця і не знищить мур їхнього каміння?
<p>36 Почуй, Боже наш, бо ми стали посміховиськом, і відверни їхню погорду на їхню голову і видай їх на посміховище в землі полону
<p>37 і не покрий беззаконня.

<h4>
Неемія 4
<p>1 І сталося, як почув Санаваллат і Товія і арави і амманіти, що піднялася висота стін Єрусалиму, бо розбиті часті почали заповнюватися і їм видалося дуже поганим.
<p>2 І всі зібралися разом, щоб піти стати до бою проти Єрусалиму.
<p>3 І ми помолилися до нашого Бога і поставили на них сторожу вдень і вночі з перед їхнього лиця.
<p>4 І Юда сказав: Розбита сила ворогів, і землі багато, і ми не зможемо будувати стіну.
<p>5 І ті, що кривдили нас, сказали: Не взнають і не побачать доки не прийдемо посеред них і вибємо їх і спалимо працю.
<p>6 І сталося, як прийшли юдеї, що живуть близько них, і вони нам сказали: Ідуть з усіх місць проти нас!
<p>7 І я поставив в найнижчих місцях за мурами, в захоронених місцях, і я поставив нарід за родами з їхніми мечами, їхніми списами і їхніми луками.
<p>8 І я побачив і встав і сказав до визначних і до вождів і до осталих з народу: Не бійтеся їхнього лиця. Згадайте велике і страшне нашого Бога і станьте до бою за ваших братів, ваших синів і ваших дочок, і ваших жінок і ваші доми.
<p>9 І сталося, коли наші вороги почули, що відоме стало нам, і що Бог знищив їхню раду, і що всі ми повернулися до мура, (кожний) чоловік до свого діла.
<p>10 І сталося, що від того дня половина вигнаних робили діло, і половина їх сторожила, і списи і щити і луки і броня і володарі за всім домом Юди,
<p>11 за тими, що будували мур. І ті, що несли тягарі (були) в зброї. Однією рукою він творив своє діло, і однією держав списа.
<p>12 І ті, що будували, (кожний) чоловік (має) свій меч підперезаний на його бедрах і будують, і той, що трубить в ріг близько себе.
<p>13 І я сказав до визначних і до володарів і до осталих з народу: Діло широке і велике, і ми розсипані по мурі далеко чоловік від свого брата.
<p>14 В місці, де лиш почуєте голос рогу, туди зберетеся до нас, і наш Бог воюватиме за нас.
<p>15 І ми, що чинимо діло, і половина їх держать списи від сходу ранньої зірки аж до виходу зірок.
<p>16 І в тому часі я сказав до народу: Кожний з своїми слугами перебувайте посеред Єрусалиму, і хай у вас буде вночі сторож і в день діло.
<p>17 І був я і мужі сторожі за мною, і не було з нас такого чоловіка, що скидав свою одіж.

<h4>
Неемія 5
<p>1 І був великий крик народу і їхніх жінок на їхніх братів Юдеїв.
<p>2 І були деякі, що говорили: Ми численні нашими синами і нашими дочками. І візьмемо зерно і їстимемо і житимемо.
<p>3 І є деякі що кажуть: Ми закладаємо наші поля і наші виноградники і наші доми. І візьмемо зерно і їстимемо.
<p>4 І є деякі, що кажуть: Ми позичили срібло на дань царя, наші поля і наші виноградники і наші доми.
<p>5 І тепер наше тіло як тіло наших братів, наші сини як їхні сини. І ось ми віддаємо наших синів і наших дочок в рабство, і (деякі) з наших дочок є рабині, і немає сили в наших руках, і наші поля і наші виноградники знатних.
<p>6 І я дуже засмутився, як я почув їхній крик і ці слова.
<p>7 І моє серце в мені вчинило раду, і я воював проти знатних і володарів і я їм сказав: Чи вимагатиме чоловік від свого брата те, що ви вимагаєте? І я зробив велике зібрання проти них
<p>8 і я їм сказав: Ми викупили наших братів юдеїв проданих народам за нашою доброю волею, і ви продаєте ваших братів і будуть вам піддані? І вони замовкли і не знайшли слова.
<p>9 І я сказав: Не добре слово, яке ви чините. Не так ходитимете в страсі вашого Бога через погорду народів, наших ворогів.
<p>10 І я і мої брати і мої знайомі позичили їм срібло і збіжжя. Покиньмо ж цю обману.
<p>11 Поверніть же їм сьогодні їхні поля, і їхні виноградники, і їхні оливкові сади і їхні доми. І за срібло винесіть їм збіжжя і вино і олію.
<p>12 І вони сказали: Віддамо і не жадатимемо від них. Так зробимо, як ти кажеш. І я покликав священиків і закляв їх чинити за цим словом.
<p>13 І струсив я свою одіж і я сказав: Так кожного чоловіка, який не виконає цього слова, Бог стрясе від його дому і від його труду, і буде так витрушений і порожний. І ввесь збір сказав: Амінь, і похвалили Господа. І нарід зробив це слово.
<p>14 Від дня, в якому мені заповіджено бути їхнім володарем в землі Юди, від двадцятого року і аж до тридцять другого року Артасаста, дванадцять літ, я і мої брати в них насильно забраного не їли.
<p>15 І (це) попередні насильства, якими перед моїм (приходом) гнобили їх, і взяли в них за хліби і за вино останній гріш, сорок дідрахм, і їхні покидьки панують над народом. І я не вчинив так задля лиця божого страху.
<p>16 І в ділі муру цих я не силував, поля не вкупив. І всі там зібрані на діло.
<p>17 І при моєму столі сто пятдесять чоловік юдеїв, і ті, що приходили до нас від народів, що довкруги нас.
<p>18 І на кожний день було одне теля, і було в мене шість добірних овець і козел і на десять днів для всіх багато вина. І з цим я не вимагав хлібів силою, бо (була) тяжка служба на цьому народі.
<p>19 Згадай мене, Боже, на добро за все, що я зробив цьому народові.

<h4>
Неемія 6
<p>1 І сталося як почув Санаваллат і Товія і Ґисам аравієць і осталі з наших ворогів, що я збудував стіну, і не осталося в них духа. До того часу дверей я не поклав в брамах.
<p>2 І післав Санаваллат і Ґисам до мене, кажучи: Ходи і зберемося разом в селах на рівнині Оно. І вони гадали вчинити мені зло.
<p>3 І я післав до них послів, кажучи: Я чиню велике діло і не зможу прийти, щоб часом діло не стало. Як лиш його скінчу, прийду до вас.
<p>4 І післали до мене подібне слово до цього, і я їм післав за цим.
<p>5 І післав до мене Санаваллат свого раба і відкритого листа в його руці.
<p>6 І було в ньому написано: Між народами пішла чутка, що ти і юдеї задумуєте відступити, через це ти будуєш мур, і ти станеш для них царем.
<p>7 І для цього ти собі поставив пророків, щоб ти сів в Єрусалимі за царя в Юди. І тепер сповіщені будуть цареві ці слова. І тепер ходи, порадимося про це.
<p>8 І я післав до нього, кажучи: Не сталося за цими словами, які ти говориш, бо від твого серця ти ними брешеш.
<p>9 Бо всі нас страшать, кажучи: Ослабнуть їхні руки від цього діла, і не буде зробленим. І тепер я скріпив мої руки.
<p>10 І я ввійшов до дому Семея сина Далая, сина Меитавила, і він замкнений, і він сказав: Зберімся до божого дому посеред нього і замкнемо його двері, бо вночі приходять тебе вбити.
<p>11 І я сказав: Хто чоловік, такий як я, що втече? Або, хто такий чоловік, який ввійде до дому і житиме?
<p>12 І я зрозумів і ось Бог його не післав, бо пророцтво (це) слово проти мене, і Товія і Санаваллат найняли
<p>13 проти мене юрбу, щоб я злякався і вчинив так і згрішив і став я для них поганим іменем, щоб вони пригнітили мене.
<p>14 Згадай Боже, Товії і Санаваллатові за цими його ділами, і пророкові Ноадії і осталим з пророків, які мене страшили.
<p>15 І завершено мур двадцять пятого дня місяця Елула по пятдесять двох днях.
<p>16 І сталося коли всі наші вороги почули, і злякалися всі народи, що довкруги нас, і дуже напав страх в їхніх очах, і пізнали, що від Бога нашого приведено це діло до завершення.
<p>17 І в тих днях від багатьох видатних з Юди пішли письма до Товії, і від Товії прийшло до них,
<p>18 бо багато в Юди були під клятвою йому, бо він був зятем Сехенії сина Ірая, і його син Йонатан взяв дочку Месулама сина Варахія за жінку.
<p>19 І говорили до мене його слова і мої слова відносили йому, і Товія післав письма, щоб мене настрашити.

<h4>
Неемія 7
<p>1 І сталося коли збудований був мур, і я поставив двері, і почислено дверників і співаків і Левітів.
<p>2 І я заповів Ананії моєму братові і Ананії володареві дому в Єрусалимі, бо він праведний чоловік і такий, що боявся Бога, більше від багатьох,
<p>3 і я їм сказав: Не відкриються брами Єрусалиму аж доки не зійде сонце, і ще як вони чувають, хай двері будуть замкнені і засунені. І я поставив сторож з тих, що жили в Єрусалимі, (кожного) чоловіка на свою сторож і чоловіка напроти свого дому.
<p>4 І місто широке і велике, і в ньому мало народу, і не було збудованих хатів.
<p>5 І Бог вклав в моє серце і я зібрав вельмож і володарів і нарід на зібрання. І я знайшов книгу збору, тих, які прийшли першими, і я знайшов записане в ній:
<p>6 І це сини країни, які прийшли з полону переселення, яких відселив Навуходонозор вавилонський цар і які повернулися до Єрусалиму і до Юди (кожний) чоловік до свого міста
<p>7 з Зоровавелем й Ісусом і Неемієм, Азарієм, Даемієм, Реелмою, Наеманом, Мардохеєм, Валсаном, Маасфаратом, Ездрою, Ваґуяєм, Наумом, Вааном, Масфаром. Мужі народу Ізраїля:
<p>8 Сини Фороса - дві тисячі сто сімдесять два.
<p>9 Сини Сафатія - триста сімдесять два.
<p>10 Сини Іра - шістьсот пятдесять два.
<p>11 Сини Фаатмоава з синами Ісуса і Йоава - дві тисячі вісімсот вісімнадцять.
<p>12 Сини Елама - тисяча двісті пятдесять чотири.
<p>13 Сини Заттуя - вісімсот сорок пять.
<p>14 Сини Закхуя - сімсот шістдесять.
<p>15 Сини Вануя - шістьсот сорок вісім.
<p>16 Сини Вивея - шістьсот двадцять вісім.
<p>17 Сини Асґада - дві тисячі триста двадцять два.
<p>18 Сини Адонікама - шістьсот шістдесять сім.
<p>19 Сини Ваґуя - дві тисячі шістдесять сім.
<p>20 Сини Ідіна - шістьсот пятдесять чотири.
<p>21 Сини Атира (сина) Езекії - девятдесять вісім.
<p>22 Сини Ісамія - триста двадцять вісім.
<p>23 Сини Васія - триста двадцять чотири.
<p>24 Сини Аріфа - сто дванадцять. Сини Асена - двісті двадцять три.
<p>25 Сини Ґаваона - девятдесять пять.
<p>26 Сини Вифлеєма - сто двадцять три. Сини Нетофа - пятдесять шість.
<p>27 Сини Анатота - сто двадцять вісім.
<p>28 Мужі Вита - сорок два.
<p>29 Мужі Каріятіяріма, Кафіра і Вирота - сімсот сорок три.
<p>30 Мужі Арами і Ґаваа - шістьсот двадцять один.
<p>31 Мужі Махемаса - сто двадцять два.
<p>32 Мужі Витиля і Ая - сто двадцять три.
<p>33 Мужі Навіяра - пятдесять два. Сини Маґевоса - сто пятдесять шість.
<p>34 Мужі Іламаара - тисяча двісті пятдесять чотири.
<p>35 Сини Ірама - триста двадцять.
<p>36 Сини Єріхона - триста сорок пять.
<p>37 Сини Лода, Адід і Оно - сімсот двадцять один.
<p>38 Сини Санана - три тисячі девятсот тридцять.
<p>39 Священики: Сини Йодая в домі Ісуса - девятьсот сімдесять три.
<p>40 Сини Еммира - тисяча пятдесять два.
<p>41 Сини Фасеура - тисяча двісті сорок сім.
<p>42 Сини Ірама - тисяча сімнадцять.
<p>43 Левіти: Сини Ісуса (сина) Кадміїла з синами Удуя - сімдесять чотири.
<p>44 Співаки: сини Асафа - сто сорок вісім.
<p>45 Дверники: Сини Селлумма, сини Атира, сини Телмона, сини Акува, сини Атіта, сини Савія - сто тридцять вісім.
<p>46 Натіни: Сини Сіая, сини Асіфа, сини Тавваота,
<p>47 сини Кіраса, сини Сіая сини Фадона,
<p>48 сини Лавана, сини Анґава, сини Акуда, сини Ути, сини Китара, сини Аґава, сини Селмея,
<p>49 сини Анана, сини Садила, сини Ґаара,
<p>50 сини Раая, сини Расона, сини Некода,
<p>51 сини Ґизама, сини Озія, сини Фесия,
<p>52 сини Висія, сини Меінома, сини Нефосасіма,
<p>53 сини Ваквука, сини Ахіфа, сини Арура,
<p>54 сини Васалота, сини Меіда, сини Адасана,
<p>54 сини Варкуса, сини Сісарата, сини Тима,
<p>56 сини Нісія, сини Атіфа.
<p>57 Сини рабів Соломона: Сини Сутея, сини Сафарата, сини Феріда,
<p>58 сини Єалия, сини Доркона, сини Ґаддила,
<p>59 сини Сафатія, сини Еттила, сини Фахарата, сини Саваїма, сини Іміма.
<p>60 Всі натіни і сини рабів Соломона - триста девятдесять два.
<p>61 І ці прийшли з Телмелеха, Телариса, Харув, Ірон, Єммир і не змогли сповістити своїх батьківських домів і їхнє насіння чи є воно з Ізраїля:
<p>62 Сини Далая, сини Вуа, сини Товія, сини Некода - шістьсот сорок два.
<p>63 І з священиків: сини Евія, сини Аккоса, сини Верзеллія, бо взяли жінки з дочок Верзеллія Ґалаадита і їх названо їхним іменем.
<p>64 Ці шукали писання свого спілкування, і не знайдено, і були відлучені від священства,
<p>65 і сказав Атерсата їм, щоб не їли з святого святих, доки не встане просвічений священик.
<p>66 І ввесь збір як один був - сорок дві тисячі триста шістдесять,
<p>67 опріч їхніх рабів і їхніх рабинь, яких (було) сім тисяч триста тридцять сім. І співаків і співачок (було) двісті сорок пять.
<p>68 Коней - сімсот тридцять шість, мулів - двісті сорок пять,
<p>69 верблюдів - чотириста тридцять пять, ослів - шість тисяч сімсот двадцять.
<p>70 І від часті володарів батьківщин дали на діло Атерсатові, до скарбниці дали тисячу золотих, пятдесять чаш і тридцять єрейських риз.
<p>71 І (дехто) з володарів батьківщин дали до скарбниці на діла двадцять тисяч золотих і дві тисячі двісті мнас срібла,
<p>72 і осталі з народу дали двадцять тисяч золотих і дві тисячі двісті мнас срібла і шістдесять сім священичих одежей.
<p>73 І священики і левіти і дверники і співаки і ті, що з народу і натіни і ввесь Ізраїль осіли в їхніх містах.
<p>73 І прийшов сьомий місяць і сини Ізраїля в їхніх містах.

<h4>
Неемія 8
<p>1 І зібрався ввесь нарід до одного чоловіка на площу перед брамою води. І сказали Ездрі писареві принести книгу закону Мойсея, який Господь заповів Ізраїлеві.
<p>2 І Ездра священик приніс закон перед збір чоловіків і жінок, і кожного, що міг слухати, в першому дні сьомого місяця.
<p>3 І прочитав з нього від години світіння сонця аж до полудня перед мужами і жінками, і вони сприймали, і уха кожного з народу до книги закону.
<p>4 І Ездра писар став на деревяну сходинку, і стали близько нього Маттатія і Самая і Ананія і Урія і Елкія і Маасая по його правиці, і по лівиці Фадая і Мисаїл і Мелхія і Осам і Асавдама і Захарія і Мосулам.
<p>5 І Ездра відкрив книгу перед всім народом, бо він був над народом, і сталося коли її відкрив, ввесь нарід встав.
<p>6 І Ездра поблагословив великого Господа Бога, і ввесь нарід відповів і сказав: Амінь, підносячи свої руки, і схилилися і поклонилися Господеві на лице до землі.
<p>7 Й Ісус і Ваная і Саравія слухали, Акув, Савватій, Калліт, Азарія, Йозавад, Ананій, Фалія і левіти навчали нарід в законі, і нарід стояв.
<p>8 І прочитали в книзі божого закону, і навчав Ездра і повчав в пізнанні Господа, і нарід розумів (закон) коли читали.
<p>9 І промовив Неемія і Ездра священик і писар і Левіти, що повчали нарід, і сказали всьому народові: Це день святий Господеві Богові нашому, не плачте, ані не ридайте. Бо ввесь нарід плакав, як почули слова закону.
<p>10 І він сказав їм: Підіть зїжте жир і пийте солодке і пішліть часті тим, що не мають, бо це святий день нашому Господеві. І не підупадайте, бо є сила в нас.
<p>11 І левіти приводили ввесь нарід до мовчання, кажучи: Мовчіть, бо це святий день, і не підупадайте.
<p>12 І ввесь нарід відійшов їсти і пити і посилати часті і робити велику радість, бо зрозуміли слова, які обяснили їм.
<p>13 І в другому дні зібралися володарі батьківщин з усім народом, священики і левіти до Ездри писаря, щоб зважати на всі слова закону.
<p>14 І знайшли записане в законі, який заповів Господь Мойсеєві, щоб сини Ізраїля жили в шатрах в празник в сьомому місяці,
<p>15 і щоб дали знак трубами в усіх своїх містах і в Єрусалимі. І сказав Ездра: Вийдіть на гору і принесіть оливкове галуззя і галуззя дерев кипарису і мурсинове галуззя і пальмове галуззя і галуззя густого дерева, щоб зробити шатра за записаним.
<p>16 І нарід вийшов і принесли і зробили собі шатра (кожний) чоловік на своїй покрівлі і в своїх дворах і в дворах божого дому і на площах міста і аж до дому Ефраїма.
<p>17 І зробили ввесь збір ті, що повернулися з полону, шатра і сіли в шатрах. Бо не вчинили так сини Ізраїля від днів Ісуса сина Навина аж до того дня. І була велика радість.
<p>18 І він прочитував з книги божого закону з дня на день від першого дня аж до останнього дня. І зробили празник сім днів і осьмого дня зібрання за судом.

<h4>
Неемія 9
<p>1 І в двадцять четвертому дні цього місяця зібралися сини Ізраїля в пості і в мішках, і з землею на своїй голові.
<p>2 І сини Ізраїля відлучилися від всякого чужого сина і стали і визнали свої гріхи і гріхи їхніх батьків.
<p>3 І стали на свому місці і прочитали з книги закону свого Господа Бога і визнавалися Господеві і поклянялися їхньому Господеві Богові.
<p>4 І на ступні стали з левітів Ісус і сини Кадміїла, Сехенія син Саравія, сини Хананія і закричали великим голосом до їхнього Господа Бога.
<p>5 І сказали левіти Ісус і Кадміїл: Встаньте, благословіть нашого Господа Бога від віку і на віки, і хай благословлять імя твоєї слави і хай підносять над всяке благословення і хвалу.
<p>6 І сказав Ездра: Ти сам один Господь. Ти створив небо і небо небес і все їх стояння, землю і все, що є в ній, моря і все, що в них, і Ти все оживляєш, і небесні війська Тобі покланяються.
<p>7 Ти Господь Бог. Ти вибрав Авраама і вивів його з країни Халдеїв і поклав йому імя Авраам.
<p>8 І знайшов його серце вірним перед Тобою і заповів з ним завіт, щоб дати йому землю хананеїв і хеттеїв і аморреїв і ферезеїв і євусеїв і ґерґесеїв і його насінню. І Ти виконав твої слова, бо Ти праведний.
<p>9 І Ти побачив приниження наших батьків в Єгипті і їхній крик Ти почув при червоному морі.
<p>10 І Ти дав знаки в Єгипті на Фараонові і на усіх його рабах і на всьому народі його землі, бо Ти пізнав, що повелися принизливо з ними, і Ти зробив собі імя до цього дня.
<p>11 І Ти розділив море перед ними, і пройшли посеред моря по суші, і тих, що гналися за ними, Ти скинув в глибину наче камінь в великій воді.
<p>12 І стовпом хмари Ти провадив їх вдень і стовпом огня вночі, щоб освітлювати їм дорогу, якою підуть нею.
<p>13 І Ти зійшов на гору Синай і Ти заговорив до них з неба і Ти дав їм праведні суди і праведні закони, приписи і добрі заповіді.
<p>14 І Ти їм обявив твою святу суботу, Ти їм заповів заповіді і приписи і закон рукою Мойсея твого раба.
<p>15 І Ти дав їм хліб з неба їм до сита і Ти видав їм воду з каменя в їхній спразі. І Ти сказав їм ввійти унаслідити землю, над якою Ти простягнув твою руку, щоб їм дати.
<p>16 І вони і наші батьки згорділи і твердою вчинили свою шию і не послухалися твоїх заповідей.
<p>17 І відмовилися послухатися і не згадали твоїх чудес, які Ти зробив з ними, і твердою зробили свою шию і дали початок, щоб повернутися до свого рабства в Єгипті. І Ти Бог, що відпускаєш гріхи, милосердний і милостивий, довготерпеливий і многомилосердний і Ти їх не оставив.
<p>18 І ще зробили собі вилите теля і сказали: Це боги, які вивели нас з Єгипту. І зробили великі розгнівання.
<p>19 І Ти в твоїм великім милосерді не оставив їх в пустині. Не забрав від них стовп хмари в дні, щоб водити їх в дорозі, і стовп вогню вночі, щоб освічувати їм дорогу, якою підуть по ній.
<p>20 І твій добрий Дух дав Ти, щоб навчати їх, і твою манну Ти не задержав від їхніх уст і Ти їм дав воду в їхній спразі.
<p>21 І сорок літ Ти їх прогодував в пустині, не забракло їм нічого. Одіж їхня не постарілася, і їхня обува не роздерлася.
<p>22 І Ти їм дав царства і народи і Ти їм розділив, і вони унаслідили землю Сіона царя Есевона і землю Оґа царя Васана.
<p>23 І помножив Ти їхніх синів, як небесні звізди, і Ти їх вів до землі, про яку Ти сказав їхнім батькам, і вони унаслідили її.
<p>24 І Ти вигубив перед ними тих, що жили на хананейській землі і Ти дав їх в їхні руки і їхніх царів і народи землі, щоб зробити їм, як завгодно перед ними.
<p>25 І взяли високі міста і унаслідили доми повні всього добра, висічені стави, виноградники і оливкові сади і всяке їстивне дерево, дуже багато. І зїли і наповнилися і погрубли і зажили в твоїм великім добрі.
<p>26 І змінилися і відступили від Тебе і покинули твій закон за своїм тілом і забили твоїх пророків, які свідчили між ними, щоб повернути їх до Тебе, і зробили великі розгнівання.
<p>27 І Ти їх дав в руку тих, що їх гнітили, і їх засмутили. І в часі їхнього смуту вони закричали до Тебе і Ти почув з твого неба і в твоїм великім милосерді Ти дав їм спасителів і спас їх з руки тих, що їх гнобили.
<p>28 І як спочили, повернулися, щоб чинити погане перед Тобою. І Ти їх оставив в руках їхніх ворогів, і вони панували над ними. І знову вони закричали до Тебе, і Ти вислухав з неба і спас їх в твому великому милосерді.
<p>29 І Ти їм засвідчив, щоб повернути їх до твого закону, і не послухались, але згрішили в твоїх заповідях і в судах, в яких, як їх вчинить чоловік, житиме в них. І дали плечі, щоб не послухатися, і твердою вчинили свою шию і не послухалися.
<p>30 І Ти їм терпів багато літ і засвідчив їм в твоїм дусі рукою твоїх пророків. І вони не послухали, і Ти їх дав в руку народів землі.
<p>31 І Ти в твоїм великім милосерді не зробив їм кінця і не оставив їх, бо Ти є сильний і милосердний і милостивий.
<p>32 І тепер, Боже наш, сильний, великий, кріпкий і страшний, що зберігаєш завіт і твоє милосердя, хай не малим вважається перед Тобою ввесь труд, який знайшов нас і наших царів і наших володарів і наших священиків і наших пророків і наших батьків і на увесь твій нарід від днів царів Ассура і аж до цього дня.
<p>33 І Ти праведний в усьому, що найшло на нас, бо Ти вчинив правду, і ми згрішили
<p>34 і наші царі і наші володарі і наші священики і наші батьки не виконали твого закону і не прислухалися до твоїх заповідей і твоїх свідченнь, якими Ти їм засвідчив.
<p>35 І вони в твоїм царстві і в твоїй великій доброті, яку Ти їм дав, і в широкій і жирній землі, яку Ти дав перед ними, не послужили Тобі і не відвернулися від своїх поганих діл.
<p>36 Ось ми сьогодні є рабами, і земля, яку Ти дав нашим батькам, щоб їсти її плід,
<p>37 царям, яких Ти дав над нами за наші гріхи, і щоб панували над нашими тілами і над нашим скотом як їм до вподоби, і ми є в великому смутку.

<h4>
Неемія 10
<p>1 І в усьому цьому ми покладаємо віру і пишемо, і запечатують всі наші володарі, наші левіти, наші священики.
<p>2 І над тими, що запечатували, Неемія син Ахалія і Седекія
<p>3 син Сарая і Азарія і Єремія,
<p>4 Фасур, Амарія, Мелхія,
<p>5 Аттус, Севаній, Малух,
<p>6 Ірам, Мерамот, Авдія,
<p>7 Даніїл, Ґаннатон, Варух,
<p>8 Месулам, Авія, Міямін,
<p>9 Маазія, Велґай, Самая, це священики.
<p>10 І левіти Ісус син Азанія, Ваная з синів Інадада, Кадміїл
<p>11 і його брати, Саванія, Одуя, Калітан, Фелея, Анан,
<p>12 Міха, Роов, Есевія,
<p>13 Закхор, Саравія, Севанія,
<p>14 Одуя, сини Вануная.
<p>15 Володарі народу Форос, Фаатмоав, Ілам, Заттуя, сини
<p>16 Ванія, Азґад, Вивай,
<p>17 Аданія, Ваґой, Ідін,
<p>18 Атир, Езекія, Азур,
<p>19 Одуя, Ісам, Висій,
<p>20 Аріф, Анатот, Новай,
<p>21 Маґафис, Месулам, Ізір,
<p>22 Месозевил, Садук, Єддуа,
<p>23 Фалтія, Анан, Аная,
<p>24 Осія, Ананія, Асув,
<p>25 Алоіс, Фалаї, Совик,
<p>26 Раум, Есавана, Маасая
<p>27 і Ая, Енан, Інан,
<p>28 Малух, Реум, Ваана.
<p>29 І осталі народу, священики, левіти, дверники, співаки, натіни і кожний з народу землі приходить до божого закону, їхні жінки, їхні сини, їхні дочки, кожний, що знає і розуміє,
<p>30 скріпилися над своїми братами, і заклинали їх і ввійшли в заклинання і в клятву, щоб ходити в божому законі, який даний рукою Мойсея божого раба, щоб зберігати і чинити всі заповіді нашого Господа і його суди
<p>31 і не давати наших дочок народам землі, і їхніх дочок не візьмемо для наших синів.
<p>32 І народи землі, що приносять на продаж і на всяке діло, щоб продавати в день суботи, не купуватимемо в них в суботу і в святий день. І оставимо сьомий рік і діло всякої руки.
<p>33 І поставимо над собою заповіді, щоб дати нам третину дідрахми на рік на служіння дому нашого Бога
<p>34 на хліби лиця і повсякденну жертву і на повсякденне цілопалення в суботи, новомісяці на празники і на святе, і за гріхи, щоб надолужити за Ізраїль, і на діла дому нашого Бога.
<p>35 І ми жереби кинули на жереб деревоношення, священики і левіти і нарід, щоб вносити до дому нашого Бога до дому наших батьків з пори до пори з року до року, щоб спалювати на жертівнику нашого Господа Бога, так як записано в законі,
<p>36 і приносити первоплоди нашої землі і первоплоди овочів з кожного дерева з року до року до господнього дому
<p>37 і первородних з наших синів і з нашої скотини, так як написано в законі, і з первородних наших волів і наших стад, щоб принести до дому нашого Бога священикам, що служать в домі нашого Бога.
<p>38 І первоплоди нашого збіжжя і плід всякого дерева, вина й олії принесемо священикам до скарбниці божого дому, і десятини нашої землі для левітів. І вони - левіти одержують десятину в усіх містах нашого служіння,
<p>39 і священик син Аарона буде з левітом в десятині левіта, і левіти принесуть десятину з десятини з дому нашого Бога до скарбниці до божого дому.
<p>40 Бо сини Ізраїля і сини Левія принесуть до скарбів первоплоди збіжжя і вина і олії, і там святий посуд і ті священики, що служать і дверники і співаки. І не оставимо дім нашого Бога.

<h4>
Неемія 11
<p>1 І володарі народу осіли в Єрусалимі, і осталі з народу вкинули жереб, щоб взяти одного з десяти, щоб осісти в Єрусалимі в святому місті і в (інших) містах девять частей.
<p>2 І нарід поблагословив всіх мужів, що добровільно осіли в Єрусалимі.
<p>3 І це володарі країни, які осіли в Єрусалимі і в містах Юди, осіли (кожний) чоловік у свому наслідді в своїх містах, з Ізраїля: священики і Левіти і натінеї і сини рабів Соломона.
<p>4 І в Єрусалимі осіли з синів Юди і з синів Веніямина. З синів Юди: Атая син Озая, син Захарії, син Амарії, син Сафатія, син Малелеїла, і (дехто) з синів Фареса.
<p>5 І Маасія син Варуха, син Халаза, син Озії, син Адая, син Йояріва, син Захарія, син Силонія.
<p>6 Всі сини Фареса, що сиділи в Єрусалимі - чотириста шістдесять вісім мужів сили.
<p>7 І це сини Веніямина: Сило син Месулама, син Йоада, син Фадая, син Колея, син Маасія, син Етіїла, син Єссія.
<p>8 І за ним Ґивій, Силій - девятьсот двадцять вісім.
<p>9 І Йоіл син Зехрія головував над ними, і Юда син Асана другий над містом.
<p>10 З священиків: І Ядія син Йоаріма, Яхін,
<p>11 Сарая син Елкія, син Месулама, син Саддука, син Маріота, син Аїтова перед божим домом,
<p>12 і їхні брати, що роблять діло дому. Амасій син Захарія, син Фассура, син Мелхія,
<p>13 і його брати володарі батьківщин - двісті сорок два. І Амессей син Ездріїла,
<p>14 і його брати сильні до війська - сто двадцять вісім, і володар над ними Зехріїл син сильних.
<p>15 І з левітів Самея син Асува, син Езрія,
<p>17 і Маттанія син Міха, і Йовив син Самуя -
<p>18 двісті вісімдесять чотири.
<p>18 І володарі Акува, Теламін, і їхні брати - сто сімдесять два.
<p>22 І поставлений був над Левітами син Ванія, Озій син Асавія, син Міха. З синів Асафа співаків перед ділом божого дому,
<p>23 бо на них заповідь царя.
<p>24 І Фатая син Вазиза (був) до услуги царя на всяку справу народу
<p>25 і дворів в їхньому полі. І (дехто) з синів Юди осів в Каріятарвоці
<p>26 і в Ісусі
<p>27 і в Веирсавії,
<p>28 і їхніх дворах, Лахіс і його поля. І перебували в Веирсавії.
<p>31 І сини Веніямина (поселилися) від Ґаваи до Махмас.
<p>36 І з левітів часті в Юди і Веніямині.

<h4>
Неемія 12
<p>1 І це священики і левіти, що прийшли з Зоровавелем сином Салатіїла й Ісуса. Сарая, Єрмія, Ездра,
<p>2 Амарія, Малух,
<p>3 Сехенія.
<p>7 Це володарі священиків і їхні брати в днях Ісуса.
<p>8 І левіти: Ісус, Вануй, Кадміїл, Саравія, Йодай, Маттанія. Він над групами і їхні брати
<p>9 на щоденну службу.
<p>10 Й Ісус породив Йоакіма, і Йоакім породив Еліасіва, і Еліясів Йодая,
<p>11 і Йодай породив Йонатана, і Йонатан породив Ядуя.
<p>12 І в днях Йоакіма його брати священики і володарі батьківщин: В Сараї Амарія, в Єрмія Ананія,
<p>13 в Ездри Месулам, в Амарії Йоанан,
<p>14 в Амалуха Йонатан, в Сенехія Йосиф,
<p>15 в Арема Аннас, в Маріота Елкай,
<p>16 в Аддая Захарія, в Ґанатона Месулам,
<p>17 в Авії Зехрій, в Веніямина в часах в Фелитія,
<p>18 в Валґая Самуя, в Семея Йонатан,
<p>19 в Яріма Маттанія, в Ідія Озій,
<p>20 в Салая Каллай, в Амеха Авед,
<p>21 в Елкія Асавія, в Єдеїя Натанаїл.
<p>22 Левіти в днях Еліясіва, Йоада і Йоа і Йоанан і Ідуя записані як володарі батьківщин, і священики в царстві Дарія Перса:
<p>23 Сини Левія володарі батьківщин записані в книзі літопису і аж до днів Йоанана сина Елісуя.
<p>24 І володарі левітів: Асавія і Саравія і Ісус і сини Кадміїла і їхні брати перед ними, щоб співати і хвалити за заповіддю Давида божого чоловіка щоденно, щоденно.
<p>25 Коли я збирав дверників
<p>26 - (це було) в днях Йоакіма сина Ісуса, сина Йоседека, і в днях Неемії, і Ездра (був) священиком і писарем.
<p>27 І в обновленні стіни Єрусалиму шукали левітів в їхніх поселеннях, щоб привести їх до Єрусалиму, щоб зробити обновлення і радість в тодаті і в співах, граючи на цимбалах і псалтирях і гуслях.
<p>28 І зібралися сини співаків і з околиці довкруги до Єрусалиму і з дворів
<p>29 і з піль, бо співаки збудували собі двори в Єрусалимі.
<p>30 І священики і левіти очистилися і очистили нарід і дверників і мур.
<p>31 І привели володарів Юди на мур і поставили дві великі (групи) для співу, і я пройшов з права по стіні гною,
<p>32 і за ними пішов Осая і половина володарів Юди
<p>33 і Азарія, Ездра і Месулам,
<p>34 Юда і Веніямин і Самая і Єремія
<p>35 і (часть) з синів священиків з трубами Захарія син Йонатана, син Самая, син Матанія, син Міхая, син Закхура, син Асафа
<p>36 і його брати Самая і Озіїл, Ґелолій, Маая, Натанаїл і Юда, Ананій, щоб співати пісні Давида божого чоловіка, і перед ними Ездра писар
<p>37 над брамою Аїн перед ними пішли ступенями міста Давида в підйомі муру перед домом Давида і аж до брами води на сході.
<p>38 І з співами друга (група) виходила їм на зустріч, і я за нею, і половина народу на стіні над стовпом теннурім і аж до стіни рівнини
<p>39 і понад брамою Ефраїма і над брамою Ейсіяни і над рибною брамою і вежою Анамеїла і від стовпа Меї і аж до овечої брами і стали в брамі сторожі.
<p>40 І стали дві співучі (групи) в божому домі, і я і половина війська зі мною
<p>41 і священики Еліякім, Маасія, Веніямін, Міхая, Еліонай, Захарія, Ананія
<p>42 Семея і Елеазар і Озія і Йоанна і Мелхія і Елам і Езур, і чути було співаків і (їх) почислено.
<p>43 І в тому дні принесли в жертву великі жертви і зраділи, бо Бог їх дуже розвеселив. І їхні жінки і їхні діти зраділи, і було чути радість в Єрусалимі здалека.
<p>44 І в тому дні поставили мужів над скарбницею скарбів, первоплодів і десятин і зібраним між ними для володарів міст, часті священикам і левітам, бо в Юди була радість і над священиками і над Левітами, які стояли.
<p>45 І вони стерегли сторожі їхнього Бога і сторожі очищення і співаків і дверників за законами Давида і Соломона його сина.
<p>46 Бо в днях Давида на початку Асав перший з співаків і (співав) пісню і хвали Богові.
<p>47 І ввесь Ізраїль в днях Зоровавеля давав часті співакам і дверникам, з дня на день за словом, і освячували левітам, і левіти освячували синам Аарона.

<h4>
Неемія 13
<p>1 В тому дні прочитано з книги Мойсея до ух народу, і знайдено в ній запис, щоб амманіти і моавіти не ввійшли до божого збору до віку,
<p>2 бо не зустріли синів Ізраїля хлібом і водою і найняли проти нього Валаама, щоб прокляти, і наш Бог повернув прокляття на благословення.
<p>3 І сталося, як почули закон, і відлучили кожного змішаного в Ізраїлі.
<p>4 І перед цим Еліасів священик жив в скарбниці дому нашого Бога, він близький Товії,
<p>5 і зробив собі велику скарбницю, і туди раніше давали дари і ладан і посуд і десятину зерна і вина і олії, (приписане) законом для левітів і співаків і дверників, і первоплоди священиків.
<p>6 І в усьому цьому я не був в Єрусалимі, бо в тридцять другому році Артасаста царя Вавилону пішов я до царя. І по закінченні днів прохав я царя
<p>7 і прийшов до Єрусалиму. І я зрозумів зло, яке зробив Еліясів для Товії, щоб зробити йому скарбницю в дворі божого дому.
<p>8 І мені виказалося дуже поганим, і я викинув ввесь посуд дому Товії геть з скарбниці.
<p>9 І я сказав і очистили скарбницю, і я туди повернув посуд божого дому, дар і ладан.
<p>10 І я довідався, що не дано часті левітів, і втекли (кожний) чоловік до свого поля, левіти і співаки, що чинили діло.
<p>11 І я боровся з вождями і я сказав: Чому покинено божий дім? І я їх зібрав і поставив їх в їхніх чинах.
<p>12 І ввесь Юда принесли десятину пшениці і вина і олії до скарбів
<p>13 на руку Селемія священика і Саддока писаря і Фадая з Левітів, і під їхньою рукою Анан син Закхура, син Маттанія, бо ними вважалися за вірних, щоб ділити своїм братам.
<p>14 Згадай мене, Боже, в цьому, і хай не забракне милосердя мені, за те, що я зробив в домі Господа Бога.
<p>15 В тих днях я побачив в Юди, що топтали винотоки в суботу, і носили снопи і накладали на ослів, і вино і виноград і фіґи і всякі тягарі і приносили до Єрусалиму в день суботи. І я засвідчив в дні їхнього торгу.
<p>16 І сиділи в ньому ті, що несли рибу, і всякий товар, що продавали в суботу синам Юди і в Єрусалимі.
<p>17 І я боровся з свобідними синами Юди і я їм сказав: Що це за погана справа, яку ви робите, і опоганюєте день суботи?
<p>18 Чи не так зробили наші батьки і наш Бог наніс на них і на нас і на це місто все це зло. І ви додаєте зло на Ізраїль, щоб опоганити суботу.
<p>19 І сталося коли поставили брами в Єрусалимі, перед суботою, і я сказав і замкнули брами, і я сказав, щоб не відкрити їх хіба аж після суботи. І я поставив (деяких) з моїх слуг над брамами, щоб не носили товарі в день суботи.
<p>20 І осіли всі і зробили торгівлю поза Єрусалимом раз і двічі.
<p>21 І я засвідчив їм і я сказав їм: Чому ви осіли перед стінами? Якщо повторите, простягну проти вас мою руку. Від того часу (більше) не прийшли в суботу.
<p>22 І я сказав левітам, які були очищені, і приходили стерегти брами, щоб освятити день суботи. За це згадай мене, Боже, і пощади мене за твоїм великим милосердям.
<p>23 І в тих днях я побачив юдеїв, які взяли жінок азотійок, амманіток, моавіток
<p>24 і їхні сини половина говорять по азотському і не вміють говорити по юдейському,
<p>25 і боровся я з ними і я їх прокляв і побив з них (деяких) мужів і я оголив їхню голову і я їх закляв Богом: Якщо даєте ваших дочок їхним синам, і якщо берете з їхніх дочок для ваших синів.
<p>26 Чи не так згрішив Соломон цар Ізраїля і між численними народами не було царя подібного до нього. І був улюблений у Бога, і Бог дав його за царя над всім Ізраїлем. І цього звели жінки чужинки.
<p>27 І ми не послухаємо вас, щоб чинити всю цю злобу, щоб переступити проти нашого Бога, взяти жінок чужинок.
<p>28 І (один) з синів Йоада, сина Елісува, великого священика (був) зятем Санаваллата Орооніта і я вигнав його від мене.
<p>29 Згадай їм, Боже, за кревність заповіту священства і священство і левітство.
<p>30 І я їх очистив з усього чужого і я поставив щоденні служби священикам і левітам, (кожному) чоловікові за його ділом,
<p>31 і дар деревоносіїв в призначені часи і (дари) з первоплодів. Згадай мене, Боже наш, на добро.



