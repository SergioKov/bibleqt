<h2></h2>
<h4>



Наум 1
<p>1 Тягар Ніневії. Книга видіння Наума Елкесея.
<p>2 Бог ревнивий і Господь мстивий, Господь мстить з гнівом, Господь мстить своїм ворогам, і Він вигублює своїх ворогів.
<p>3 Господь довготерпеливий, і його сила велика, і обезвинюючи не обезвинить Господь. Його дорога в вигубленні і в трясінні, і хмари порох його ніг.
<p>4 Він грозить морю і його висушує і спустошує всі ріки. Малою стала Васанітида і Кармил, і пропало те, що цвите в Ливані.
<p>5 Гори затрусилися від Нього, і горби зрушилися. І відсунулася земля від його лиця, вселенна і всі, що живуть на ній.
<p>6 Хто втоїться від лиця його гніву? І хто стане проти в гніві його люті? Його гнів розтоплює владу, і від нього розсипалося каміння.
<p>7 Господь добрий для тих, що Його терплять в день скорботи, і пізнає тих, що Його почитають.
<p>8 І в потопі Він зробить кінець ходу тим, що повстають, і його ворогів переслідуватиме темрява.
<p>9 Що задумуєте на Господа? Він зробить кінець, не пімстить двічі заразом в скорботі.
<p>10 Бо аж до їхньої основи будуть висушені і як сплетений дуб пожертий буде і так як тростина повна сухості.
<p>11 Від тебе вийде задум проти Господа, радячи погане проти (Нього).
<p>12 Так говорить Господь, що володіє великими водами: І так будуть відставлені і твій голос більше не почується.
<p>13 І тепер розломлю його палицю, що на тобі, і розірву твої кайдани.
<p>14 І Господь заповість про тебе, більше не розсіється те, що від твого імени. З дому твого Бога знищу різьблене і лите. Поставлю твою гробницю, бо (ти) швидкий.

<h4>
Наум 2
<p>1 Ось на горах ноги тих, що звіщають, і вони звіщають мир. Святкуй, Юдо, твої празники, віддай твої молитви, тому що більше не додадуть перейти на старіння. Закінчено, викинено.
<p>2 Прийшов той, що дихає в твоє лице, що взятий з скорботи. Стережи дорогу, скріпи бедра, будь дуже мужний силою,
<p>3 тому що Господь відвернув гордість Якова так як гордість Ізраїля, тому що трясучи витрясли їх і їхнє галуззя,
<p>4 знищили зброю їхньої сили в людях, сильних мужів, що гралися в огні. Вуздечки їхніх колісниць і коні в дні його приготовлення замішаються в дорогах,
<p>5 і замішаються колісниці і сплетуться на рівнинах. Вид їхній наче світила огня і наче блискавки, що пробігають.
<p>6 І їхні вельможі будуть згадані і втечуть в день і знеможуть в їхній ході і поспішаться на мури і приготовлять їхню сторож.
<p>7 Брами рік відкрилися, і царства впали,
<p>8 і основа відкрита, і вона піднялася, і її раби були ведені наче голубки, що видають голос в їхніх серцях.
<p>9 І Ніневія, як купіль води її води, і вони не стали, втікаючи, і не було того, хто бачив.
<p>10 Розграбували срібло, розграбували золото, і не було кінця її красі. Обтяженим був понад усе її бажаний посуд.
<p>11 Витрясення і стрясення і тремтіння і зламання серця і колін ослаблення і болі по всіх бедрах, і лице всіх як саджа котла.
<p>12 Де є поселення левів і пасовисько, що є левенят, куди пішов лев, щоб туди увійти, левеня лева і не було того, хто страшив?
<p>13 Лев захопив досить для своїх левенят і задушив для своїх левів і наповнив ловом своє гніздо і своє поселення добиччю.
<p>14 Ось Я проти тебе, говорить Господь Вседержитель, і спалю в димі твоє множество, і твоїх левів пожере меч, і вигублю з землі твій лов, і твої діла більше не почуються.

<h4>
Наум 3
<p>1 О місто крови, повне неправди, повне неправедности, воно не доторкнеться лову.
<p>2 Голос бичів і голос трясіння коліс і коня, що жене, і колісниці, що відбивається,
<p>3 і вершника, що йде, і блищачого меча і блискучої зброї і множество побитих і падіння тягару. І не було кінця її народам, і знеможуть їхніми тілами
<p>4 від множества розпусти. Гарна розпусниця і мила провідниця чаклунства, що продає народи в своїй розпусті і племена в своїх чарах,
<p>5 ось Я проти тебе, говорить Господь Бог Вседержитель, і відкрию зізаду тебе до твого лиця і народам покажу твій сором і царствам твоє безчестя
<p>6 і вкину на тебе гидоту за твоїми нечистотами і поставлю тебе на притчу,
<p>7 і буде, що кожний хто тебе побачить, піде від тебе і скаже: Нещасна Ніневія. Хто застогне за нею? Звідки шукатиму для неї потіхи?
<p>8 Настрій струни, приготови часть, Амон, що живе в ріках, вода довкруг неї, якої початок море і вода її стіни,
<p>9 і Етіопія її сила і Єгипет, і немає кінця втечі, і лівійці стали її помічниками.
<p>10 І вона піде полоненою в переселення, і її немовлят розібють об початки всіх її доріг, і на все її преславне вкинуть жереби, і всі її вельможі будуть звязані кайданами.
<p>11 І ти опянієш і будеш зневаженою, і ти собі шукатимеш місця від ворогів.
<p>12 Всі твої твердині наче фіґи, що мають сторож. Як їх потрясти, і вони впадуть до уст того, що їсть.
<p>13 Ось твій нарід в тобі як жінки. Твоїм ворогам відкриваючись відкриються брами твоєї землі, огонь пожере твої засуви.
<p>14 Начерпай собі води облоги, скріпи твої твердині, ввійди в глину і будь потоптана в полові, скріпися понад цеглу.
<p>15 Там тебе пожере огонь, тебе вигубить меч, пожере тебе наче саранча, і обтяжить наче гусеницю.
<p>16 Ти помножила твоє купно понад звізди неба. Гусениця саранчі напала і полетіла.
<p>17 Твоє змішання забралося як саранча, як саранча, що сидить на плоті в дні холоду. Сонце зійшло і відлетіло, і не пізналося його місце. Горе їм.
<p>18 Задрімали твої пастухи, цар Ассирії заспав твоїх сильних. Твій нарід пішов в гори, і не було того, хто прийняв би.
<p>19 Немає вилікування для твого побиття, загноїлася твоя рана. Всі, що чують вість про тебе, заплещуть руками над тобою. Тому що на кого завжди не надійшло твоє зло?



