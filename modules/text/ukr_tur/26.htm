<h2></h2>
<h4>



Пісня пісень 1
<p>1 Хай мене поцілує поцілунком своїх уст, бо твої груди кращі від вина,
<p>2 і запашність твого мира понад всі аромати, твоє імя - вилите миро. Задля цього дівчата тебе полюбили,
<p>3 притягнули тебе, біжимо за тобою за запахом твого мира. Цар мене вивів до своєї світлиці. Зрадіємо і розвеселимося тобою, полюбимо твої груди понад вино. Праведність тебе полюбила.
<p>4 Я чорна і гарна, дочки Єрусалиму, так як поселення Кидару, як кожухи Соломона.
<p>5 Не глядіть на мене, бо я чорна, бо сонце мною погордило. Сини моєї матері билися зі мною, вони мене поставили сторожкою в виноградниках. Я не стерегла мій виноград.
<p>6 Сповісти мені, (ти) кого полюбила моя душа, де пасеш, де спочиваєш в полудне, щоб я не стала як та, що покривається наміткою стад твоїх друзів.
<p>7 Якщо себе не знаєш, гарна між жінками, ти вийди за пятами пастухів і паси твоїх козлів при поселеннях пастухів.
<p>8 Моя близька, я тебе вподібнив до мого коня, що в колісницях Фараона.
<p>9 Які гарні твої щоки як горлиці, твоя шия як намисто.
<p>10 Зробимо для тебе подоби золота з сріблими цяпками.
<p>11 Поки цар на свому кріслі, мій нард видав свій запах.
<p>12 Мій кревний для мене вязанка стакту, він поселиться між моїми грудьми.
<p>13 Мій кревний для мене китиця кипрова в виноградниках Енгадда.
<p>14 Ось ти гарна, моя близька, ось ти гарна, твої очі голубині.
<p>15 Ось ти гарний, мій кревний, і красень. При нашому ліжку тінь,
<p>16 бальки наших домів кедрові, наша стеля з кипарису.



<h4>



Пісня пісень 2
<p>1 Я цвіт рівнини, лелія долин.
<p>2 Як лелія посеред тернини, так моя близька посеред дочок.
<p>3 Як яблуня між деревами лісу, так мій кревний посеред синів. Я забажала його тінь і сіла, і його овоч солодкий в моїм горлі.
<p>4 Введіть мене до хати вина, покладіть мені любов.
<p>5 Скріпіть мене миром, обложіть мене яблоками, бо я зранена любовю.
<p>6 Його лівиця під моєю головою, і його правиця мене обійме.
<p>7 Я закляла вас, дочки Єрусалиму, силами і кріпостями поля, щоб ви не підняли і збудили любов, доки не забажає.
<p>8 Голос мого кревного. Ось він приходить скачучи по горах, перескакуючи по горбах.
<p>9 Мій кревний подібний до серни чи молодого оленя на горах Ветиля. Ось він став за нашим муром, дивлячись крізь вікна, проглядаючи крізь мережу.
<p>10 Мій кревний мені відповідає і каже: Встань, ходи, моя близька, моя красуне, моя голубко,
<p>11 бо ось зима минула, дощ пройшов, пішов собі,
<p>12 квіти зявилися на землі, настав час підрізати дерева, в нашій землі чути голос горлиці,
<p>13 фіґа видала свій овоч, виноградники цвитуть, видали запах. Встань, ходи, моя близька, моя красуне, моя голубко,
<p>14 і ходи ти, моя голубко, до камяної схоронки близько стіни, покажи мені твій вид і дай мені почути твій голос, бо твій голос солодкий, і твій вид гарний.
<p>15 Держіть для нас малих лисів, що нищать виноградники, і наші виноградники цвитуть.
<p>16 Мій кревний для мене, і я для нього, він пасе в леліях,
<p>17 доки не подихне день і порушаться тіні. Повернися, кревний мій, ти уподібнися до серни, чи молодого оленя на вижолоблених горах.



<h4>



Пісня пісень 3
<p>1 Вночі на моїм ліжку я шукала того, кого полюбила моя душа, я його шукала і його не знайшла, я закликала до нього, і він мене не почув.
<p>2 Встану ж і обійду кругом по місті по торговицях і по улицях і шукатиму того, кого полюбила моя душа. Я шукала його і не знайшла його.
<p>3 Мене знайшли сторожі, що ходять по місті: Чи ви побачили того, кого полюбила моя душа?
<p>4 Як коротко від коли я від них відійшла, аж доки я не знайшла того, кого полюбила моя душа. Я його схопила і не оставила його, аж доки його не ввела до дому моєї матері і до покою тієї, що мене зачала.
<p>5 Я закляла вас, дочки Єрусалиму, силами і кріпостями поля, щоб ви не піднімали і не розбудили любов, доки не забажає.
<p>6 Хто ця, що виходить з пустині як стовп диму, обкаджена смирною і ливаном, всіма порошками того, хто робить миро?
<p>7 Ось ліжко Соломона, шістдесять сильних довкруг нього з силачів Ізраїля,
<p>8 всі мають меч, навчені до війни, муж свій меч при своїм бедрі від нічного страху.
<p>9 Цар Соломон зробив собі носилки з дерев Лівану,
<p>10 він зробив його стовпи сріблими і його покривало золотим, його покриття з багряниці, всередині його долівка викладена, любов дочок Єрусалиму.
<p>11 Вийдіть і погляньте на царя Соломона на вінець, яким його увінчала його матір в день його шлюбу і в день радости його серця.



<h4>



Пісня пісень 4
<p>1 Ось ти гарна, моя близька, ось ти гарна. Твої очі голубині поза твоїм покривалом. Твоє волосся наше стада кіз, які показалися від Ґалааду.
<p>2 Твої очі наче стада обстрижених (овець), які вийшли з купелі, всі з двома і бездітної між ними немає.
<p>3 Твої губи як червоний шнурочок, і твоя мова гарна. Твоє яблоко наче скірка ґранатового яблока поза твоїм покривалом.
<p>4 Твоя шия як башта Давида збудована в Талпіоті. На ній повішені тисяча щитів, всі стріли сильних.
<p>5 Твої дві груді як два малюки близнята серни, що пасуться в леліях.
<p>6 Аж доки не подихне день і не порушаться тіні, я собі піду до гори смирни і до горба Лівану.
<p>7 Ти вся гарна, моя близька, і в тобі немає порока.
<p>8 Ходи з Лівану, невісто, ходи з Лівану. Прийди і перейди від початку Віри, від голови Саніра і Ермона, від кублів левів, від гір леопардів.
<p>9 Ти полонила наше серце, моя сестро, невісто, ти полонила нас одним з твоїх очей, одним намистом твоєї шиї.
<p>10 Які гарні твої груди, моя сестро, невісто, які гарні твої груди, кращі від вина, і запах твоєї одежі понад всі аромати.
<p>11 Невісто, твої губи викапують крижки меду, мед і молоко з твого язика, і запах твоєї одежі як запах Лівану.
<p>12 Моя сестра, невіста, замкнений сад, замкнений сад, запечатане джерело.
<p>13 Твоє віття рай ґранатових яблок з плодом вибраних овочів, кипру з нардом,
<p>14 нард і сафрон, тростина і циннамон з усіма деревами Лівану, смирна, алой з усіма першими мирами,
<p>15 джерело саду, криниця живої води і витікає з Лівану.
<p>16 Встань північний (вітре), і ходи, південний (вітре), провій мій сад, і хай потечуть мої аромати.
<br> Хай зійде мій кревний до свого саду і хай їсть плід добірних своїх плодів.



<h4>



Пісня пісень 5
<p>1 Я ввійшов до мого саду, моя сестро невісто, я зібрав мою смирну з моїми ароматами, я зїв мій хліб з моїм медом, я випив моє вино з моїм молоком. Їжте, близькі, і пийте і упийтеся, брати.
<p>2 Я сплю і моє серце чуває. Голос мого кревного, стукає в двері: Відкрий мені, моя сестро, моя близька, моя голубко, моя досконала, бо моя голова наповнилася роси і моє волосся краплями ночі.
<p>3 Я скинула мою верхню одіж, як її уберу? Я помила мої ноги, як їх забруджу?
<p>4 Мій кревний простягнув свою руку крізь отвір, і моє лоно затріпотіло із-за нього.
<p>5 Я встала, щоб відкрити моєму кревному, мої руки покапали смирну, мої пальці повні смирни на ручках замку.
<p>6 Я відкрила моєму кревному, мій кревний пішов. Моя душа вийшла за його словом, я його шукала і його не знайшла, я закликала до нього, і він мене не почув.
<p>7 Мене знайшли сторожі, що ходили по місті, мене побили, мене зранили, забрали мою верхню одіж в мене сторожі мурів.
<p>8 Я вас закляла, дочки Єрусалиму, силами і кріпостями поля, якщо знайдете мого брата, що йому сповістите? Що я зранена любовю.
<p>9 Чим твій кревний (інший) від кревного, красуне між жінками, чим твій кревний (інший) від кревного, що ти нас так закляла?
<p>10 Мій кревний білий і рудий вибраний з поміж десятьох тисяч.
<p>11 Його голова золота і чисте золото, його волосся розпливчасте, чорне наче крука,
<p>12 його очі як голуба при водяних ставах, вимиті в молоці, що сидять при водяних ставах,
<p>13 його щоки наче посудини оромар, що видають запашність, його губи лелії, що капають повну смирну,
<p>14 його руки карблені, золоті, повні, тарсійські, його живіт слонова таблиця на камені сапфіра,
<p>15 його ноги мармурові стовпи закріплені на золотих основах, його вид як Лівану, вибраний як кедри,
<p>16 його горло солодість і вповні пожадане. Це мій кревний, і це мій близький, дочки Єрусалиму.



<h4>



Пісня пісень 6
<p>1 Куди пішов твій кревний, красуне між жінками? Куди відвернувся твій кревний? І з тобою його пошукаємо.
<p>2 Мій кревний пішов до свого саду до посудин ароматів, щоб пасти в садах і збирати лелії.
<p>3 Я для мого кревного, і мій кревний для мене, він пасе в леліях.
<p>4 Ти гарна моя кревна, як бажання, гарна як Єрусалим, страшна як розсташовані (полки).
<p>5 Відверни твої очі з перед мене, бо вони мене полонили. Твоє волосся як стада кіз, які зявилися з Ґалааду.
<p>6 Твої зуби як стада острижених (овець), які вийшли з купелі, всі з подвійним плодом і бездітної в них немає.
<p>7 Твої губи наче червоний шнурочок, і твоя мова гарна. Твоє яблоко як скірка ґранатового яблока без твого покриття.
<p>8 Є шістдесять цариць, і вісімдесять наложниць, і молодиць, яким немає числа.
<p>9 Є одна моя голубка, моя досконала, є одна в своєї матері, вона вибрана в тої, що її породила. Дочки її побачили і назвуть її блаженною, і цариці і наложниці її похвалять.
<p>10 Хто вона, що нахилилася наче ранок, гарна як місяць, вибрана як сонце, страшна як вистроєні (покли)?
<p>11 Я зійшов до оріхового саду, щоб подивитися на плоди потоку, щоб побачити чи зацвив виноградник, чи зацвили ґранатові яблока. Там тобі дам мої груди.
<p>12 Моя душа не взнала. Зроблено мене наче колісниці Амінадава.



<h4>



Пісня пісень 7
<p>1 Повернися, повернися, Суламітко, повернися, повернися, і тебе побачимо. Що ви побачили в Суламітці? Вона приходить як групи полків.
<p>2 Які красні твої кроки у взутті, дочко Надава? Порухи твоїх бедр подібні до намиста, діло рук митця.
<p>3 Твій пупець карбована чаша, що не потребує суміші. Твій живіт сніп пшениці огороджений леліями.
<p>4 Твої дві груді як два малюки близнюки серни.
<p>5 Твоя шия як слонова вежа. Твої очі як озера в Есевоні в брамах Дочки Численних. Твої ніздрі як вежа Лівану, що дивиться на лице Дамаску.
<p>6 Твоя голова на тобі як Кармил, і плетінки твоєї голови наче багряниця, цар звязаний в коридорах.
<p>7 Як ти прикрасилася і як ти осолодилася, любове, в твоїх насолодах?
<p>8 Це твоя велич, ти уподібнилася до пальми і твої груди до китиць.
<p>9 Я сказав: Я вийду на пальму, схоплю його висоти, і твої груди будуть як китиці винограду і запах твоїх ніздр як яблока
<p>10 і твоє горло як добре вино, що йде моєму кревному на добро, що досягає мої губи і зуби.
<p>11 Я для мого кревного, і до мене його повертання.
<p>12 Ходи, мій кревний, вийдемо на поле, поселимося в селах.
<p>13 Рано будемо в виноградниках, побачимо чи зацвив виноград, чи зацвив цвіт винограду, чи зацвили ґранатові яблока. Там тобі дам мої груди.
<p>14 Мандраґори видали запах, і при наших дверях всі добірні овочі, нові до старих, мій кревний, я для тебе зберегла.



<h4>



Пісня пісень 8
<p>1 О коби ти, мій кревний, був тим що ссав груди моєї матері. Знайшовши тебе зізовні поцілую тебе, і не зневажать мене.
<p>2 Обійму тебе, введу тебе до хати моєї матері і до покою тієї, що мене зачала. Напою тебе вином з зелами, з соку моїх ґранатових яблок.
<p>3 Його лівиця під моєю головою, і його правиця мене обійме.
<p>4 Я закляла вас, дочки Єрусалиму, силами і кріпостями поля, щоб ви не підносили і щоб не розбудили любов, аж доки не забажає.
<p>5 Хто вона, що виходить вибілена, підкріплювана своїм ближнім? Я тебе збудив під яблунею. Там тебе привела на світ твоя матір, там тебе привела на світ та, що тебе породила.
<p>6 Поклади мене як печать на твоїм серці, як печать на твому рамені. Бо любов сильна як смерть, зависть тверда як ад, її крила - огняні крила, її полумінь.
<p>7 Велика вода не зможе згасити любови, і ріки її не затоплять. Якщо чоловік віддасть ввесь свій маєток в любові, погордою ним погордять.
<p>8 Наша сестра мала і не має грудей. Що зробимо для нашої сестри в день, в якому заговориться про неї?
<p>9 Якщо є стіна, збудуємо на ній сріблі башти. І якщо є двері, розпишім на ній кедрові дошки.
<p>10 Я мур, і мої груди мов башти. Я була в його очах як та, що знаходить мир.
<p>11 У Соломона в Вееламоні був виноградник. Він дав свій виноградник сторожі, чоловік принесе з його плоду тисячу срібних.
<p>12 Мій виноградник, мій, переді мною. Тисяча тобі, Соломоне, і двісті тим, що стережуть його плід.
<p>13 Ти сидиш в садах, (і) приятелі слухають твій голос. Дай мені тебе почути.
<p>14 Втікай, мій близький, і уподібнися до серни, чи молодого оленя на горах ароматів.



