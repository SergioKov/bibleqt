<h2></h2>

<h4>



Малахія 1
<p>1 Тягар господнього слова на Ізраїлі рукою його ангела. Покладіть же на ваші серця.
<p>2 Я вас полюбив, говорить Господь, і ви сказали: В чому Ти нас полюбив? Чи Ісав не був братом Якова? Говорить Господь. І Я полюбив Якова,
<p>3 а Ісава Я зненавидів і Я поставив його границі на знищення і його насліддя на дари пустині.
<p>4 Тому що скаже Ідумея: Знищено, і повернемося і заселимо спустошене. Так говорить Господь Вседержитель: Вони будуватимуть, і Я знищу. І вони будуть прозвані границями беззаконня і народом проти якого Господь вистроїться аж до віку.
<p>5 І ваші очі побачать, і ви скажете: Господь звеличився над границями Ізраїля.
<p>6 Син прославить батька і раб свого пана. І якщо Я батько, де є моя слава? І якщо Я Господь, де є мій страх? Говорить Господь Вседержитель: До вас, священики, що бещестите моє імя. І ви сказали: В чому бещестимо твоє імя?
<p>7 Приносячи до мого жертівника осквернені хліби. І ви сказали: Чим ми їх осквернили? Тим, що ви говорили: Стіл господний зневажений і поставлена їжа зневажена.
<p>8 Тому що, коли ви приводите на жертву сліпе, чи це не зле? І коли ви приводите кульгаве чи хворе, чи це не зле? Приведи ж його твому володареві, чи він тебе прийме, або чи прийме твоє лице, говорить Господь Вседержитель.
<p>9 І тепер молитеся до лиця вашого Бога і його благаєте. Це було у ваших руках. Чи прийму від вас ваші лиця? Говорить Господь Вседержитель.
<p>10 Тому що і в вас замкнуться двері, і не запалите мій жертівник даром. Немає в вас мого бажання, говорить Господь Вседержитель, і Я не прийму жертву з ваших рук.
<p>11 Тому що від сходу сонця аж до заходу моє імя прославлене в народах, і в усякому місці приноситься жертва моєму імені і чиста жертва, тому що моє імя велике в народах, говорить Господь Вседержитель.
<p>12 Ви ж його опоганюєте коли ви кажете: Господний стіл осквернений, і та його їжа, що ставиться, зневажена.
<p>13 І ви сказали: Це від клопотання, і ви їх відкинули, говорить Господь Вседержитель. І ви вносили роздерте і кульгаве і хворе. І коли ви приносите жертву, чи Я їх прийму з ваших рук? Говорить Господь Вседержитель.
<p>14 І проклятий, хто мав спроможність, і в його стаді була (скотина) чоловічого роду і його молитва на ньому і він жертвує зіпсуте Господеві. Тому що Я великий цар, говорить Господь Вседержитель, і моє імя славне в народах.



<h4>



Малахія 2
<p>1 І тепер для вас ця заповідь, священики.
<p>2 Якщо не послухаєте, і якщо не поставите до вашого серця дати славу моєму імені, говорить Господь Вседержитель, і Я пішлю на вас прокляття і проклену ваше благословення і його проклену. І рознесу ваше благословення, і не буде в вас, тому що ви не кладете до вашого серця.
<p>3 Ось Я вам відлучую рамено і розсію вміст шлунка в ваші лиця, вміст шлунка ваших празників, і візьму вас разом.
<p>4 І пізнаєте, що Я післав до вас цю заповідь, щоб моя заповідь була до Левітів, говорить Господь Вседержитель.
<p>5 Мій завіт життя і миру був з ним, і Я дав йому в страсі Мене боятися, і йому тремтіти від лиця мого імени.
<p>6 Закон правди був в його імені, і не знайдено неправедности в його губах. В мирі він випрямився, пішов зі Мною і багатьох відвернув від неправедности.
<p>7 Бо губи священика хоронять пізнання, і шукають закон з його уст, тому що він є ангелом Господа Вседержителя.
<p>8 Ви ж відхилилися від дороги і багатьох зробили немічними в законі, знищили завіт Левія, говорить Господь Вседержитель.
<p>9 І Я дав вас зневаженими і викиненими до всіх народів, тому що ви не зберегли моїх доріг, але брали лиця в законі.
<p>10 Чи не один Бог вас створив? Чи не один батько в вас усіх? Як то, що ви оставили кожний свого брата, щоб опоганити завіт ваших батьків?
<p>11 Оставлено Юду, і гидота сталася в Ізраїлі і в Єрусалимі, тому що Юда опоганив господні святощі, які він полюбив, і пішов за чужими богами.
<p>12 Господь вигубить людину, яка це чинить, аж доки він не буде впокорений в поселеннях Якова і тими, що приносять жертву Господеві Вседержителеві.
<p>13 І це ви робили, те, що Я зненавидів. Ви слізьми покривали господний жертівник і плачем і стогнанням від трудів. Чи годиться поглянути на жертву, чи прийняти прийнятне з ваших рук?
<p>14 І ви сказали: Задля чого? Бо Господь засвідчив між тобою і між жінкою твоєї молодості, яку ти покинув, і вона твоя спільниця і жінка твого завіту.
<p>15 І Він не зробив інакше, і останок його духа. І ви сказали: Чого іншого але хіба насіння Бог шукає? І бережіться ви в вашім дусі, і жінку твоєї молодості не оставиш.
<p>16 Але якщо зненавидиш, відішлеш, говорить Господь Бог Ізраїля, і безбожність покриє твої задуми, говорить Господь Вседержитель. І зберігатиметеся в вашому дусі і не оставите.
<p>17 Ви, що розгнівуєте Бога в ваших словах і сказали: Чим ми рогнівили? Коли ви говорили: Кожний, хто чинить зло, це добре перед Господом, і в цих він має вподобання. І де є Бог праведности?



<h4>



Малахія 3
<p>1 Ось Я послилаю мого ангела, і він погляне на дорогу перед моїм лицем, і нагло до храму прийде Господь, якого ви шукаєте, і ангел завіту, якого ви бажаєте. Ось приходить, говорить Господь Вседержитель.
<p>2 І хто стерпить день його входу? Чи хто встоїться в його появі? Тому що Він увійде як огонь горнила і як мило тих, що перуть.
<p>3 І сяде розпалюючи і очищаючи як срібло і як золото. І Він очистить синів Левія і вилиє їх як золото і як срібло. І будуть приносити Господеві жертву в праведності.
<p>4 І вгодна буде Господеві жертва Юди і Єрусалиму так як в вічні дні і так як в попередні літа,
<p>5 і Я прийду до вас в суді, і буду швидким свідком над чародіями і над перелюбниками і над тими, що брехливо кленуться моїм іменем, і над тими, що задержують винагороду найманця, і чинять насилля вдові, і побивають сиріт, і відвертають суд приходькові, і тим, що Мене не бояться, говорить Господь Вседержитель.
<p>6 Тому що Я ваш Господь Бог, і не міняюся. І ви сини Якова, не відстали
<p>7 від неправедностей ваших батьків, ви відхилили мої закони і не зберегли. Поверніться до Мене, і Я повернуся до вас, говорить Господь Вседержитель. І ви сказали. В чому повернемося?
<p>8 Чи людина наступить Богові на пяту? Тому що ви насупаєте Мені на пяту. І кажете: В чому ми Тобі наступили на пяту? Тому що з вами десятини і первоплоди.
<p>9 І дивлячись на бік, ви дивитеся на бік, і ви Мені наступаєте на пяту. Нарід скінчився.
<p>10 І ви внесли всі плоди до скарбів, і в моїм домі буде ограблення. Провірте себе в цьому, говорить Господь Вседержитель, (що буде) якщо Я не відкрию вам отвори неба і вилию вам моє благословення по достатку,
<p>11 і не заповім вам на їжу і не знищу вам плід землі, і не знеможе ваш виноградник в полі, говорить Господь Вседержитель.
<p>12 І блаженними назвуть вас всі народи, тому що ви будете бажаною землею, говорить Господь Вседержитель.
<p>13 Тяжкими ви Мені зробили ваші слова, говорить Господь, і ви сказали: В чому ми говорили проти Тебе?
<p>14 Ви сказали: Безумний той, хто служить Богові, і що більше (маємо) тому що ми зберегли його закони, і тому що ми пішли як ті, що моляться перед лицем Господа Вседержителя?
<p>15 І тепер ми блаженними називаємо чужинців, і вони поселюються, чинячи беззаконне і стали проти Бога і спаслися.
<p>16 Так сказали ті, що боялися Господа, кожний до свого ближнього і Господь сприйняв і вислухав і записав до літописної книги перед Собою тих, що боялися Господа, і що почитають його імя.
<p>17 І вони будуть мої, говорить Господь Вседержитель, на день в якому я зроблю на здобуття, і Я їх виберу так як чоловік вибирає свого сина, що йому служить.
<p>18 І ви повернетеся і побачите між праведним і між беззаконним, і між тим, що служить Богові, і тим, що не служить.
<p>19 Тому що ось приходить день, що горить як піч, і їх спалить, і всі чужинці, і всі що чинять беззаконня, будуть тростиною, і день, що приходить, спалить їх, говорить Господь Вседержитель, і не останеться з них ні корінь ні галузка.
<p>20 І вам, що боїтеся мого імя, зійде сонце праведности і оздоровлення під його крилами, і ви вийдете і будете стрибати як телята звільнені від кайданів.
<p>21 І ви потоптаєте беззаконних, тому що вони будуть попелом під вашими ногами в день, в якому Я вчиню, говорить Господь Вседержитель.
<p>22 І ось Я вам посилаю Ілію Тесвітянина скорше ніж прийде великий і славний господний день,
<p>23 який поверне серце батька до сина, і серце людини до свого ближнього, щоб Я не прийшов і зовсім не побив землю.
<p>24 Згадайте закон Мойсея мого раба, як Я йому заповів на Хориві до всього Ізраїля приписи і оправдання.



