<h2></h2>
<h4>



Премудрість 1
<p>1 Полюбіть праведність, ви, що судите землю, будьте розумні в Господі, шукатимете його в доброті і в простоті серця.
<p>2 Бо Він знаходиться тими, що Його не випробовують, а появляється тим, що Йому вірять.
<p>3 Бо звихнені думки відділяють від Бога, а випробована сила картає безумних.
<p>4 Бо мудрість не ввійде до неправедної душі, ані не замешкає в тілі підвладному гріхові.
<p>5 Бо святий дух напоумлення уникне обманливого і віддалиться від безглуздих думок і напоумиться як надійде неправедність.
<p>6 Бо мудрий дух є любителем людей і не зробить безвинним того, що проклинає своїми губами. Бо Бог свідок його нирок і праведний наглядач його серця і слухач язика.
<p>7 Бо господний дух заповнив вселенну, і те, що вміщує все, має знання голосу.
<p>8 Через це не затаїться ніхто, хто говорить неправедне, ані не мине його картаюча праведність.
<p>9 Бо допит безбожних буде у випробуваннях, а до Господа прийде чутка його слів на оскарження його беззаконь.
<p>10 Бо ухо ревнивості слухає все, і вістка бурмотання не сховається.
<p>11 Стережіться, отже, некорисного бурмотання і щадіть язик від обмови. Бо вимовлене потайки марно не піде, а уста, що говорять неправу, вбивають душу.
<p>12 Не ревнуйте смерті в блуді вашого життя, ані не видвигайте погибелі ділами ваших рук.
<p>13 Бо Бог не зробив смерть, ані не веселиться погибіллю живих.
<p>14 Бо Він створив все для буття, і спасенні роди світу, і немає в них ліку погибелі, ані аду царства на землі.
<p>15 Бо праведність безсмертна.
<p>16 А безбожні руками і словами його прикликали, вважаючи його другом розплилися і зробили з ним завіт, бо вони гідні його часті.



<h4>



Премудрість 2
<p>1 Бо вони сказали в собі, думаючи неправильно: Наше життя є малим і смутним, і на кінець людини немає оздоровлення, і не знається когось, що звільнився з аду.
<p>2 Бо ми без плану народилися і після цього будемо так як ті, що не були. Бо в наших нізрях дим дихання, і слово іскра в порусі нашого серця,
<p>3 як вона згаситься тіло стане попелом і дух розлиється як порожне повітря.
<p>4 І наше імя забудеться в часі, і ніхто не згадає наші діла, і наше життя мине як стопа хмари і розійдеться як мряка розігнана лучами сонця, і що стала тяжкою від його тепла.
<p>5 Бо наш час тінь, що проходить, і немає повороту нашому кінцю, бо було запечатане і ніхто не поверне.
<p>6 Ходіть, отже, і скористаємося існуючим добром і послужимося творінням швидко як в молодості.
<p>7 Наситімся дорогоцінним вином і миром, і хай нас не мине весняний цвіт.
<p>8 Увінчаймо себе прикрасою рож раніше ніж зівяне.
<p>9 Хай ніяка полонина не буде позбавлена нашої розпусти, всюди оставмо знаки радости, бо це наша часть і це жереб.
<p>10 Пригнітім бідного праведника, не пощадім вдовиці, ані не пошануймо довгочасну сивину старця.
<p>11 Хай же наша сила буде законом праведности, а слабке хай визнається непотрібним.
<p>12 Поставмо пастку для праведного, бо він нам невигідний і противиться нашим ділам і докоряє нам гріхами закону і ганьбить нам гріхи нашого вихованя.
<p>13 Він звіщає, що має боже знання і себе називає господним сином.
<p>14 Він нам став на картання наших задумів, він нам тяжкий і на вид,
<p>15 бо його життя не подібне до інших, і його стежки змінені.
<p>16 Ми його вважали за неправильного, і він держиться осторонь наших доріг наче від нечистот. Блаженним називає кінець праведних і хвалиться, що Бог батько.
<p>17 Погляньмо чи його слова правдиві, і випробуймо те, що в його відході.
<p>18 Бо якщо праведний є божим сином, Він йому поможе і визволить його з руки противників.
<p>19 Випробуймо його насиллям і мукою, щоб ми взнали його розумність і дослідили його терпеливість.
<p>20 Засудім його на ганебну смерть, бо зі слів його буде йому нагляд.
<p>21 Це задумали, і обманулися. Бо їх засліпила їхня злоба,
<p>22 і не пізнали божі таємниці, ані не поклали надію винагороди праведності, ані не судили про честь непорочних душ.
<p>23 Бо Бог створив людину на нетлінність і зробив її образом власної подоби.
<p>24 А з зависті диявола смерть прийшла на світ, а його випробовують ті, що є з його часті.



<h4>



Премудрість 3
<p>1 А душі праведних в божій руці, і до них не доторкнеться мука.
<p>2 В очах безумних здавалося, що вони вмерли, і їхній відхід важався за зло,
<p>3 і відхід від нас за знищення, а вони є в мирі.
<p>4 Бо хоч і на виду людей приймають муку, їхня надія сповнена безсмертя.
<p>5 І трохи картані одержать велике добро, бо Бог їх випробував і знайшов їх гідними Себе.
<p>6 Він випробував їх як золото в горнилі і прийняв їх як жертви цілопалення.
<p>7 І в часі їхнього відвідання засіяють і побіжать як іскри по стеблі.
<p>8 Судитимуть народи і пануватимуть народами, і їхній Господь зацарює на віки.
<p>9 Ті, що на Нього поклали надію, зрозуміють правду, і вірні в любові остануть при Ньому. Бо ласка і милосердя в його преподобних, і відвідини в його вибранцях.
<p>10 А безбожні за задуманим матимуть кару, ті, що знехтували праведним і відступили від Господа.
<p>11 Бо хто погорджує мудрістю і напоумленням нещасний, і марна їхня надія, і труди без користі, і даремні їхні діла.
<p>12 Їхні жінки безумні, і їхні діти погані, їхній рід проклятий.
<p>13 Бо блаженна неопоганена неплідна, яка не знала ложа в переступі, бо матиме плід у відвідинах душ,
<p>14 і скопець, що не вчинив в руці беззаконня, ані не задумав зло проти Господа, бо йому буде дана вибрана ласка віри і дуже миле насліддя в храмі Господа.
<p>15 Бо овоч добрих діл славний, і корінь розумности незнищимий.
<p>16 А діти перелюбників не будуть досконалими, і насіння з беззаконного ложа пропаде.
<p>17 Бо якщо і довго будуть жити, вважатимуться за ніщо, і в кінці їхня старість без пошани.
<p>18 Якщо й швидко скінчаться, не мають надії, ані радости в дні пізнання.
<p>19 Бо кінець неправедного роду поганий.



<h4>



Премудрість 4
<p>1 Краща бездітність з чеснотливістю. Бо є безсмертність в її памяті, бо знана і в Бога і в людей.
<p>2 Як вона присутня її наслідують і коли відійшла бажають. І в віку славиться як вінценосна, побідивши змаг несплямлених борців.
<p>3 А многоплідне множество безбожних не на коритсь і з байстрюків розпусти не видасть корінь в глибину, ані не покладе впевнено основи.
<p>4 Бо хоч і галузками на час зацвите, стоячи невпевнено, вітром буде зрушений і викоріниться силою вітру.
<p>5 Недосконалі галузки будуть відломлені, і їхній плід непридатний, неспілий для їжі, і до нічого непожиточний.
<p>6 Бо діти народжені з беззаконних снів є свідками зла проти батьків в їхньому допиті.
<p>7 А коли праведний прийде до закінчення він буде в спокою.
<p>8 Бо шляхетна старість не довголітна, ані не вимірюється числом років,
<p>9 а розумність є сивина людям і несплямлене життя ріст старості.
<p>10 Ставши милий Богові він був полюблений і, живучи між грішними, був переставлений.
<p>11 Він був схоплений, щоб зло не змінило його розум чи обмана обманула його душу.
<p>12 Бо поганий вплив поганого затемнює добро, і мандрування похоті міняє незлобний ум.
<p>13 Удосконалившись в коротці він виповнив довгі часи.
<p>14 Бо його душа була мила Господеві, через це поспішив (забрати його) з посеред зла. А народи бачили і не розуміли, ані не поклали це в умі,
<p>15 що ласка і милосердя в його вибраних і відвідини в його праведних.
<p>16 А праведний вмираючи судитиме живих безбожих і молодість швидко удосконалена довголітну старість безбожного.
<p>17 Бо побачать кінець мудрого і не зрозуміють, що враджено про нього, і на що Господь його оберіг.
<p>18 Побачать і погордять. А Господь їх висміє,
<p>19 і будуть після цього на падіння без честі і на погорду між мертвими на віки, бо розірве їх безмовних долілиць і зрушить їх від основ, і до кінця будуть знищені і будуть в болі, і їхня память згине.
<p>20 Нещасні прийдуть до роздумування над своїми гріхами, і він їх оскаржить в лице за їхні гріхи.



<h4>



Премудрість 5
<p>1 Тоді праведний стане з великою сміливістю перед лицем тих, що його гнобили і за ніщо вважали його труди.
<p>2 Бачачи, замішаються від страшного страху і жахнуться преславним спасінням.
<p>3 Скажуть в собі, каючись і стогнучи через тісноту духа:
<p>4 Це був той, якого ми безумні колись мали за посміховисько і за притчу погорди. Його життя ми вважали безумністю і його кінець без честі.
<p>5 Як він зачислений між синів божих і його жереб є між святими?
<p>6 Отже ми заблудили з дороги правди, і нам не засвітило світло праведності, і сонце нам не світило.
<p>7 Ми наповнилися беззаконням, колючками і погибіллю, і ми пройшли непрохідні пустинні місця, а господньої дороги ми не впізнали.
<p>8 Чим гордість для нас була корисною? І яке багацтво зібрало нам з величанням?
<p>9 Все те минуло як тінь і як вість, що пробігає.
<p>10 Як корабель, що проходить крізь розбурхану воду, що слід його проходу не можна знайти, ані стежки його керми в хвилях.
<p>11 Чи як птах коли пролітає повітрям, ніякий знак ходу не знаходиться, а відкритим (крилом) бючи биттям легкий вітер і силою розділюючи він перелетів зі звуком при порусі крил, і після цього не знайдено в ньому знак проходу.
<p>12 Чи як стріла випущена до цілі, розрізане повітря зразу до себе сходиться так, що не знати його проходу.
<p>13 Так само і ми, народившись, тратимо силу і чесноти а не маємо ніякого знаку, щоб показати, а в нашій злобі були вигублені.
<p>14 Бо надія безбожних як порох несений вітром і як легка піна нагнана бурею і як дим рознесений вітром і перейшла як память проходу одного дня.
<p>15 А праведні живуть на віки, і їхня винагорода в Господі, і їхній розум у Всевишнього.
<p>16 Через це одержать царство краси і вінець красоти з господньої руки. Бо Він їх покриє правицею і оборонить їх раменом.
<p>17 Візьме зброю - свої ревнощі і зброєю зробить творіння на пімсту ворогів.
<p>18 Зодягне броню - праведність і накладе шолом - правдивий суд.
<p>19 Візьме непоборимий щит - преподобність,
<p>20 а заострить великий гнів як меч, а з ним воюватиме вселенна проти безумних.
<p>21 Підуть добре націлені стріли блискавиць і полетять до цілі наче з добре натягненого лука - хмар,
<p>22 і від каменометного гніву буде викинений повний град. Негодуватиме проти них вода моря, а ріки жорстоко затоплять.
<p>23 Проти них стане дух сили і висіє їх як буря. І беззаконня спустошить всю землю, і злоба переверне престоли сильних.



<h4>



Премудрість 6
<p>1 Послухайте, отже, царі, і зрозумійте. Навчіться судді кінців землі.
<p>2 Послухайте ви, що володієте множествами, і що гордитеся юрбами народів.
<p>3 Бо від Господа дано вам владу і сила від Всевишнього, який досліджуватиме ваші діла і дослідить ради.
<p>4 Бо будучи слугами його царства ви не судили правильно, ані не зберегли закон, ані ви не пішли за божою радою.
<p>5 Він страшно і швидко стане перед вами, бо суд страшний буває тим, що є високо.
<p>6 Бо найменший допущений до милосердя, а сильні сильно заплатять.
<p>7 Бо Владика не відвернеться через лице всіх, ані не пошанує величність, бо Він зробив малого і великого, а подібно знає про все наперед,
<p>8 а перед сильними стоїть сильний допит.
<p>9 Отже, до вас, о тирани, мої слова, щоб ви навчилися мудрости і не відпали.
<p>10 Бо хто преподобно береже преподобне буде преподобним, і хто його навчиться знайде відповідь.
<p>11 Отже, забажайте мої слова, пожадайте і напоуміться.
<p>12 Мудрість є ясна і незівяла й її легко видно в тих, що (її) люблять, і (її) знаходять ті, що її шукають,
<p>13 вона випереджає тих, що бажають навчитися.
<p>14 Хто задля неї встає вранці не трудитиметься, бо знайде, що вона сидить при його дверях.
<p>15 Бо роздумувати про неї досконалість розумності і хто чуває задля неї швидко буде без клопоту.
<p>16 Бо вона обходить шукаючи гідних її і на стежках радо їм показується і зустрічає їх в усякому думанні.
<p>17 Бо дуже правдивий її початок - напоумлення бажання, а дбання напоумлення - любов,
<p>18 а любов - зберігання її законів, а зберігання законів - певність нетління,
<p>19 а нетління чинить, щоб були близько Бога.
<p>20 Отже бажання мудрости приводить до царства.
<p>21 Отже, тирани народів, якщо насолоджуєтеся на престолах і скипетрах, почитайте мудрість, щоб ви царювали на віки.
<p>22 Що є мудрість і як сталася, я сповіщу і не скрию від вас таємниці, але досліджу від початку народження і покладу в наявність її пізнання і не помину правду.
<p>23 Ані не піду з ненавистю, що пожирає, бо вона не буде спільником мудрості.
<p>24 А множество мудрих спасіння світу, і мудрий цар скріплення народу.
<p>25 Отже напоуміться моїми словами, і хай вам буде на користь.



<h4>



Премудрість 7
<p>1 Бо і я смертний чоловік подібний до всіх і народжений від того, що народився, від першого створеного. І мені в лоні матері надано тіло
<p>2 в десяти місячнім часі, стиснений в крові, з насіння чоловіка і насолоди, що прийшла зі сном.
<p>3 І я, народившись, втягнув спільне повітря і я впав на землю подібну з природи, я подібно до всіх видав перший голос, плачучи.
<p>4 Я був з дбанням вигодований в пеленках.
<p>5 Бо ніякий цар не мав іншого початку народження,
<p>6 а для всіх один вхід в життя і однаковий вихід.
<p>7 Через це я помолився, і мені дано розумність. Я закликав, і на мене найшов дух мудрости.
<p>8 Я її вважав за кращу від скипетрів і престолів і я вважав багацтво за ніщо в порівнанні з нею.
<p>9 До неї я не уподібнив ані дорогоцінний камінь, бо всяке золото перед її видом трохи піску, і срібло перед нею вважатиметься за болото.
<p>10 Я її полюбив понад здоровя і красу і я її більше бажав мати ніж світло, бо не згасає світло, що з неї.
<p>11 А до мене з нею прийшло разом все добро і в її руках незчислиме багацтво.
<p>12 Я розвеселився усім, бо ними провадить мудрість, я ж не пізнав, що вона їхня матір.
<p>13 Я навчився без обмани і подаю без зависти, не скриваю її багацтво.
<p>14 Бо вона невичерпний скарб для людей, (а) ті, що його придбали, встановили дружбу з Богом, скріплені дарами напоумлення.
<p>15 Мені ж хай Бог дасть говорити за пізнанням і збагнути праведно дане, бо Він і є провідником мудрости і виправителем мудрих.
<p>16 Бо в його руці і ми і наші слова і вся розумність і вміння діл.
<p>17 Бо Він дав мені те, що є правдиве пізнання, щоб знати склад світу і ділання стихій,
<p>18 початок і кінець і середину часів, переміни обичаїв і зміни часів,
<p>19 круги літа і розставлення звізд,
<p>20 єство живих і гніви звірів, духи сили і роздумування людей, різнородність рослин і сили коріння,
<p>21 те, що є сховане і явне я пізнав. Бо мені показала мудрість - творець всього.
<p>22 Бо в ній святий дух, що пізнає, єдинородний, многоденний, легкий, добре порушний, ясний, пречистий, явний, що не підпадає пошкодженню, що любить добро, бистрий,
<p>23 не до спинення, що чинить добро, що любить людей, стійкий, певний, без клопоту, всесильний, всевидючий, і що прошиває всіх розумних чистих дуже легких духів.
<p>24 Бо мудрість рухливіша від усякого руху, а проходить і вміщає все через чистоту.
<p>25 Бо вона є подихом божої сили і виливаня чистої слави Вседержителя. Через це до неї не припаде нічого скверного.
<p>26 Бо вона є світінням вічного світла і непорочне дзеркало божої сили і образ його доброти.
<p>27 А будучи одною все може і чистить все те, що є в ній, і в родах, входячи в душі преподобних, будує божих друзів і пророків.
<p>28 Бо Бог не любить нікого хіба того, що мешкає з мудрістю.
<p>29 Бо вона гарніша від сонця і понад всяке розсташування звізд, (а) прирівняна до світла буде світлішою.
<p>30 Бо ж вона приймає ніч, а зло не переможе мудрости.



<h4>



Премудрість 8
<p>1 Вона сильно простягається від краю до краю і всім добре провадить.
<p>2 Її я полюбив і шукав від моєї молодости і я шукав привести собі за дружину і я став любителем її краси.
<p>3 Вона прославляє благородність, маючи співжиття з Богом, і її полюбив Володар всіх.
<p>4 Бо вона та, що вводить до таємниці божого пізнання, і та, що вибирає його діла.
<p>5 Якщо ж багацтво жадають придбати в житті, що багатше мудрости, яка все робить?
<p>6 Якщо ж розумність робить, хто з тих, що є, є більшим художником від неї?
<p>7 І якщо хтось любить праведність, її труди є чесноти. Бо вона навчає поміркованости і розумности, праведности і мужности, від яких в житті ніщо не є кращим для людей.
<p>8 І якщо ж хтось бажає великої досвідченості, вона знає давнє і відгадує будуче, вона знає повороти слів і розвязки загадок, передбачає знаки і дива і події пір і часів.
<p>9 Отже я судив її привести до співжиття, знаючи, що вона мені буде порадником добра і порадою в клопотах і смутку.
<p>10 Через неї я молодий матиму славу в народах і честь у старців.
<p>11 Острим знайдуся на суді і на виду сильних буду подивугідним.
<p>12 Як я мовчу вони стерплять і як я говорю сприймуть і як я на довго говорю покладуть руку на їхні уста.
<p>13 Через неї я матиму безсмертя і оставлю вічну память тим, що зі мною.
<p>14 Розставлю народи, і мені народи підкоряться.
<p>15 Злякаються мене ті страшні тирани, що чують, між багатьма зявлюся добрим і мужним на війні.
<p>16 Ввійшовши до мого дому спочину з нею. Бо перебування з нею не має гіркоти, ані співжиття з нею болю, але веселість і радість.
<p>17 Роздумуючи в собі над цим і розважаючи в моїм серці, що безсмертя є в роді мудрості,
<p>18 і в її дружбі добра радість, і в трудах її рук нескінчиме багацтво і розумність у вправлянні бесіди з нею, і добра слава в спілкуванні її слів, я обходив, шукаючи, щоб її взяти до себе.
<p>19 А я був розумний раб, а одержав я добру душу,
<p>20 радше ж будучи добрим, я прийшов в неосквернене тіло.
<p>21 А знаючи, що не інакше стану власником, хіба що Бог дасть, і це через неї розумність знати чия ласка, я помолився до Господа і благав Його і сказав з усього мого серця:



<h4>



Премудрість 9
<p>1 Боже батьків і Господи милосердя, що все створив твоїм словом
<p>2 і Ти твоєю мудрістю створив чоловіка, щоб володів тими творінями, що повстали від Тебе,
<p>3 і провадив світом в преподобності і праведності і судив суд в простоті душі,
<p>4 дай мені мудрість, що сидить при твоїм престолі, і не відкинь мене від твоїх рабів.
<p>5 Бо я твій раб і син твоєї рабині, чоловік немічний і короткочасний і малий в розумінні суда і законів.
<p>6 Бо якщо і буде хтось з людських синів досконалий, як не стане мудрости, що від Тебе, він вважатиметься за ніщо.
<p>7 Ти вибрав мене на царя твого народу і на суддю твоїх синів і дочок.
<p>8 Ти сказав збудувати храм в твому святому місті і жертівник в місті твого замешкання, подобу святого шатра, який Ти наперед приготовив від початку.
<p>9 І з Тобою мудрість, що знає твої діла і була при Тобі, коли Ти творив світ, і знає, що вгодне в твоїх очах, і що правильне в твоїх заповідях.
<p>10 Пішли її з святих небес і пішли її з престола твоєї слави, щоб будучи зі мною трудилася, і я взнав, що добровгодне у Тебе.
<p>11 Бо вона знає все і розуміє і мудро попровадить мене в моїх ділах і обереже мене у своїй славі.
<p>12 І мої діла будуть сприйняті, і праведно судитиму твій нарід і буду гідний престолів мого батька.
<p>13 Бо яка людина пізнає божу раду? Чи хто збагне, що Господь бажає?
<p>14 Бо задуми смертних нещасні, і їхні думки нестійкі.
<p>15 Бо тлінне тіло тяжить на душі, і винахідливий ум тяжким чинить земне шатро.
<p>16 І ледви відгадуємо те, що на землі, і те, що з трудом знаходимо в руках. А те, що на небесах, хто дослідив?
<p>17 Хто ж пізнав твою раду, якщо не Ти дав мудрість і не післав з висот твого святого духа?
<p>18 І так були випрямлені стежки тих, що на землі, і люди навчилися, що вгодне Тобі, і спаслися мудрістю.



<h4>



Премудрість 10
<p>1 Вона оберегла першого створеного, батька світу, що сам був створений, і вирвала його з власного переступу
<p>2 і дала йому силу володіти всім.
<p>3 А неправедний, відступивши від неї в своїм гніві, він згинув від братовбивчої злості.
<p>4 Через нього потоплену землю знову спасла мудрість, попровадивши праведного маловартним деревом.
<p>5 І вона пізнала праведного, як народи замішалися в однодумності лукавства, і зберегла його несплямленим для Бога і зберегла сильним через милосердя до сина.
<p>6 Вона спасла праведного від безбожних, що погибали, того, що втікав від огня, який падав на пятимістя,
<p>7 (а) свідком його погані, курячись, стоїть пуста земля, і дерева дають незрілі плоди, (і) на память невірної душі стоїть стовп соли.
<p>8 Бо минаючи мудрість не тільки зазнали шкоду, тому що не знали добра, але й оставили життям память безумності, щоб в тому, в чому згрішили, ані не змогли скритися.
<p>9 А мудрість визволила з болів тих, що їй служили.
<p>10 Вона праведного втікача від гніву брата попровадила по праведних стежках. Вона йому показала Боже царство і дала йому святе знання. Щедро подала йому роботи і помножила його труди.
<p>11 В зарозумілості тих, що ним володіли, вона стала і збагатила його.
<p>12 Оберегла його від ворогів і оборонила від тих, що насідались. І подала йому сильний подвиг, щоб він знав, що з усього найсильнішим є побожність.
<p>13 Вона не оставила проданого праведника, але визволила його від гріхів,
<p>14 зійшла з ним до рова і не оставила його в кайданах, аж доки не принесла йому скипетри царства і владу тих, що його гнобили. А тих, що його опоганили, виказала неправдомовними і дала йому вічну славу.
<p>15 Вона визволила преподобний нарід і невинне насіння від народів, що гнобили.
<p>16 Ввійшла в душу господнього раба і стала перед страшними царями в чудах і знаках.
<p>17 Віддала преподобним винагороду за їхній труд, попровадила їх подивугідною дорогою і стала для них покровом в дні і полуменем звізд в ночі.
<p>18 Провела їх крізь Червоне море і провела їх через велику воду.
<p>19 А їхніх ворогів затопила і викинула їх з глибин безодні.
<p>20 Через це праведні ограбили безбожних і оспівали, Господи, твоє святе імя, а однодушно похвалили твою руку, що воювала за (них).
<p>21 Бо мудрість відкрила уста німих і ясними зробила язики немовлят.



<h4>



Премудрість 11
<p>1 Вона попровадила їхні діла рукою святого пророка.
<p>2 Вони пройшли незамешкану пустиню і поставили шатра в непрохідних.
<p>3 Стали проти ворогів і відбили ворогів.
<p>4 Були спрагнені і покликали до тебе, і їм дано воду з нетесаного каменя і оздоровленя від жажди з твердого каменя.
<p>5 Бо через це потерпіли їхні вороги, через це вони в трудах зазнали добро.
<p>6 А замість джерела вічної ріки змішаного з поганою кровю
<p>7 за приказом на оскарження вбивства немовлят Ти їм дав безмірну понад надію воду,
<p>8 показавши через що Ти тоді мучив спраглих як ворогів.
<p>9 Бо коли були випробовані, і напоумлювані в милосерді, пізнали як в гніві суджені безбожні мучилися.
<p>10 Бо Ти випробував цих, навчаючи як батько, а Ти дослідив тих, засуджуючи як строгий цар.
<p>11 І відсутні і присутні однаково були вигублені.
<p>12 Бо їх охопив подвійний смуток і стогін задля памяті минулого.
<p>13 Бо коли вони через власні муки почули, що тим чинять добро, сприйняли Господа.
<p>14 Бо того, від кого давно відмовилися кплячи, відкинувши відсуненням, в кінці подій подивляли, терплячи спрагу не подібну до праведних.
<p>15 А задля безумних задумів їхньої неправедності, в яких блудячи почитали безсловесні змії і поганих звірів, Ти наслав на них множество безсловесних животних на пімсту,
<p>16 щоб пізнали, що тим, чим хтось грішить, цим буде мучений.
<p>17 Бо і твоя всесильна рука, що створила світ з матерії без виду, не є неспроможна послати їм множество ведмедів, чи жорстоких левів,
<p>18 чи новостворених невідомих звірів повних гніву, чи які видають подихи, що дишуть огнем, чи сморід розсіяного диму, чи вистрілюють страшні іскри з очей,
<p>19 яких шкідливість не лише могла їх вигубити, але і вид, перестрашивиши, знищити.
<p>20 І без цього вони могли впасти від одного подиху переслідувані судом і розсіяні духом твоєї сили. Але Ти все постановив за мірою і числом і вагою.
<p>21 Бо Тобі завжди можливо бути дуже сильним, і хто спротивиться силі твого рамена?
<p>22 Бо ввесь світ перед Тобою як важка на вазі і як крапля ранної роси, що зійшла на землю.
<p>23 А Ти милосердишся над всіма, бо все можеш, і не зглядаєшся на гріхи людей для покаяння.
<p>24 Бо Ти любиш все, що є, і Ти не зогидив нічим з того, що Ти створив. Бо якби Ти щось ненавидів Ти не створив би.
<p>25 Як же осталося б щось, якщо б Ти не забажав, чи збереглося б (якщо б) не (було) призване Тобою?
<p>26 А Ти щадиш усе, бо воно твоє, Владико, любителю душ.



<h4>



Премудрість 12
<p>1 Бо твій нетлінний дух є в усіх.
<p>2 Тому тих, що падуть Ти коротко картаєш і, згадуючи те в чому грішать, напоумлюєш, щоб відкинувши зло повірили Тобі, Господи.
<p>3 Бо і давніх мешканців святої твоєї землі
<p>4 Ти зненавидів тому що вони чинили дуже погане, діла ворожбитства і непреподобні жертви
<p>5 і немилосердні вбивства дітей і празник їдження людського тіла і крови посеред священних празників,
<p>6 і батьків, вбивців безпомічних душ, Ти забажав вигубити руками наших батьків,
<p>7 щоб гідне переселення божих рабів сприйняла та земля, що у Тебе з усього найцінніша.
<p>8 Але і цих, як людей, Ти пощадив, а післав оси передвісників твого війська, щоб їх помало вигубили.
<p>9 Не тому що Ти є безсилним в бою безбожних підпорядкувати праведним, чи страшним звірам, чи страшним словом вигубити по одному.
<p>10 А судячи потрохи Ти давав місце покаянню, не без знання, що їхній рід поганий і їхня злоба вроджена, і що на віки не зміниться їхній задум,
<p>11 бо насіння було прокляте від початку. Ані не з пошани до когось Ти давав відпущення за те, чим згрішили.
<p>12 Бо хто скаже: Що Ти зробив? Чи хто протиставитиметься твому судові? Хто ж Тебе оскаржить за вигублені народи, що Ти доконав? Або хто вийде напроти Тебе як месник, за безбожних людей?
<p>13 Бо й немає Бога опріч Тебе, який за все дбає, щоб Ти показав, що Ти не без правди судив,
<p>14 ані цар чи тиран не зможе Тобі протиставитися за тих, кого Ти покарав.
<p>15 А будучи праведним Ти все праведно поступаєш, вважаючи чужим твоїй силі засудити на кару того, що не заслужив.
<p>16 Бо твоя сила початок праведності, і те, що Ти всіма володієш, чинить, щоб Ти всіх щадив.
<p>17 Бо Ти показуєш силу тому, що не вірить в повноту сили, і тим, що знають, доказуєш сміливість.
<p>18 Ти ж володіючи силою судиш з рівновагою і з великою пощадою про нас дбаєш. Бо Тобі властивим є могти коли хочеш.
<p>19 А ти навчив твій нарід через ці діла, що треба щоб праведний був чоловіколюбний, і Ти вкладв у твоїх синів добру надію, що даєш покаяння за прогріхи.
<p>20 Бо якщо Ти так покарав ворогів твоїх рабів і тих, що заслужили на смерть, даючи часи і місце витверезіння і відпущення, в яких змінять злобу,
<p>21 з яким дбанням Ти судив твоїх синів, батькам яких Ти дав клятви і завіти, обітниці дібр?
<p>22 Отже напоумляючи нас, Ти бичуєш наших ворогів десятками тисяч (більше), щоб ми судячи переймалися твоєю добротою, а суджені ми очікували милосердя.
<p>23 Тому і тих, що неправедно жили в безумності життя Ти мучив власними мерзостями.
<p>24 Бо вони далеко заблукали блуканням доріг, маючи за богів те, що й між живими є безчесне між соромним, будучи обманені наче безумні немовлята.
<p>25 Через це як безсловесним рабам Ти післав суд на висмівання.
<p>26 Вони ж не напоумившись змагом кари випробують гідний суд божий.
<p>27 Бо те, чим вони, терплячи, були невдоволені, за цих, яких вважали за богів, ними мучені, знаючи, того, якого давно відрікалися знати, пізнали правдивого Бога. Тому й на них найшов кінець осудження.



<h4>



Премудрість 13
<p>1 Бо всі люди з природи безумні, які мають незнання Бога і з добрих видимих речей не змогли пізнати того, що є, ані не пізнали творця, сприймаючи діла,
<p>2 але богами - володарями всесвіту вважали чи огонь, чи дух, чи швидке повітря, чи круг звізд, чи сильну воду, чи небесні світила.
<p>3 А якщо насолоджуючись їх красою сприйняли їх за богів, хай знають наскільки від них володар є кращий, бо Він, родоначальник краси, їх створив.
<p>4 Якщо ж подивляють силу і ділання, хай зрозуміють наскільки сильніший є від них Той, Хто їх створив.
<p>5 Бо з величности і краси створіння відповідно бачиться їх творця.
<p>6 Але всежтаки в них є мала вина, бо вони швидко обманюються, шукаючи Бога і бажаючи Його знайти.
<p>7 Бо живучи в його ділах досліджують і вірять баченню, бо гарне те, що бачиться.
<p>8 Знову ж, ані вони не мають прощення.
<p>9 Бо якщо змогли таке побачити, щоб могли пізнати вік, як то швидко не знайшли їх Владику?
<p>10 Вони ж нещасні і їхні надії в мерцях, які богами назвали діла людських рук, золото і срібло, твір художника і подоби живих, чи непотрібний камінь, діло давньої руки.
<p>11 Якщо ж і якийсь дереворуб художник, зрізавши відповідну рослину, вправно обчистив всю його кору і, майструючи, вміло зробив потрібний посуд на потрібне для життя,
<p>12 а відкидки праці зуживши на приготовлення їжі, наситився,
<p>13 і з них на ніщо не потрібний відкидок, дерево викривлене і повне ґудзів, взявши, дбайливо вирізьбив у своїм дозвіллі і вміло у відпочинку надав йому вигляд, уподібнив його до подоби людини,
<p>14 чи подібним зробив до якогось простого животного, помастивши його циноброю і червоною барвою, помалювавши його скіру і замазавши всяку пляму, що в ньому,
<p>15 і зробивши для нього йому гідне помешкання в стіні, поставив його прикріпивши залізом.
<p>16 Отже, подбав за нього, щоб не впав, знаючи, що воно неспроможне собі помогти. Бо це образ і потребує помочі.
<p>17 А молячись за майно і шлюби і дітей, не встидається говорити до бездушного і прикликає немічне в справах здоровя,
<p>18 а просить мертвого про життя, і благає на поміч те, що безсиле, а про подорожування те, що не спроможне ані стопою скористатися,
<p>19 а просить сили на прибуток і працю і скріплення рук те, що найнемічніше руками.



<h4>



Премудрість 14
<p>1 Знову хтось готуючись плисти і бажаючи пройти бурхливі хвилі прикликає дерево, що слабше від того корабля, що його несе.
<p>2 Бо ж саме бажання користи придумало, а мудрість митця зробила.
<p>3 Твоя ж, Батьку, передбачливість провадить, бо Ти дав і в морі дорогу і в хвилях певну стежку,
<p>4 показуючи що можеш з усього спасти, хоч як і без вміння хтось прийде.
<p>5 А Ти хочеш, щоб діла твоєї мудрости не були порожні. Через це і маленькому дереву люди довіряють душі і проходячи хвилі корабликом спасаються.
<p>6 Бо і на початку, як були вигублені горді велетні, надія світу попроваджена твоєю рукою, втікши в кораблику, оставила вікові насіння буття.
<p>7 Бо благословиться дерево, через яке буває праведність.
<p>8 А зроблене руками, воно прокляте і той, хто його зробив, бо він зробив, а воно тлінне назване богом.
<p>9 Бо однаково зненавиджені Богом і безбожний і його безбожність.
<p>10 Бо зроблене мучитиметься з тим, хто зробив.
<p>11 Через це і на ідолах народів будуть відвідини, бо між божими створіннями стали гидотою і на згіршення душам людей і на сильце ногам безумних.
<p>12 Бо сприймання ідолів початок розпусти, а знайдення їх це зітління життя.
<p>13 Бо його ані не було від початку, ані не буде до віку.
<p>14 Бо марнославність людей ввійшла в світ, і через це їх кінець став коротким.
<p>15 Бо батько виснажений передвчасним плачем, як швидко забрано сина, зробивши образ того, що колись (був) мертвою людиною, тепер пошанував як бога і передав підвладним тайни і жертви.
<p>16 Пізніше безбожний звичай в часі закріпившись, зберігається як закон.
<p>17 І приписами тиранів почитаються боввани, яких люди не можучи почитати в лице, тому що далеко живуть, здалека відобразивши явний вид, зробили образ шанованого царя, щоб ревно почитати відсутнього як присутнього.
<p>18 А на розповсюдження почитання і невіж наштовхнула любов слави митця.
<p>19 Бо ж він швидко бажаючи вгодити тому, хто має владу, намагався вмінням як найкраще віддати подобу.
<p>20 А множество притягнене красою праці, того, кого недавно шанували як чоловіка, тепер вважали богом.
<p>21 І це стало силкою для життя, бо люди служачи, чи обставинам, чи тиранству передали виключне імя камінню і дереву.
<p>22 А пізніше не вистачило блукати в пізнанні Бога, але й живучи в великій війні незнання це зло назвали миром.
<p>23 Бо чи жертвували дітовбивства, чи скриті таємниці, чи проводили безумні святкування дивних звичаїв,
<p>24 більше не зберігають чистими, ані життя, ані шлюби, а один на другого, або засідку ставлячи убиває, або розпустуючи завдає біль.
<p>25 А все змішалося, кров і вбивство, крадіж і обмана, тління, невірність, замішання, заклинання,
<p>26 заколот добра, забуття ласкавості, опоганення душ, зміна роду, безпорядок шлюбів, перелюб і розпуста.
<p>17 Бо почитання безіменних ідолів початок всього зла і причина і кінець.
<p>28 Бо як веселяться - вони безумні, як пророкують - то обману, як живуть - то неправедно, або швидко заклинають.
<p>29 Бо поклавши віру на бездушних ідолів, зле кленучись, не очікують потерпіти зло.
<p>30 А на їх обох прийде справедливе, бо зле подумали про Бога, сприйнявши ідолів, і неправедно поклялися в обмані, зневажаючи преподобність.
<p>31 Бо не сила того, чим клялися, але суд грішників завжди приходить за неправедний переступ.



<h4>



Премудрість 15
<p>1 А ти, Боже наш, добрий і правдивий, довготерпеливий і милосердний, що всім провадиш.
<p>2 Бо і якщо грішимо, ми твої, що знаємо твою силу. А не згрішимо, знаючи, що вважаємося за твоїх.
<p>3 Бо пізнати Тебе повна праведність, і знати твою силу корінь безсмертя.
<p>4 Бо нас людей не звів обманливий задум, ані безплідний труд тіневих малюнків, образ сплямлений розлитими барвами,
<p>5 яких вид безумного приводить до бажання, а пожадає бездушний вид мертвого образа.
<p>6 Любителі злих речей гідні таких надій і ті, що роблять і ті, що надіються і ті, що почитають.
<p>7 Бо і гончар виробляючи мяку землю з трудом виробляє на нашу службу кожну одну (посудину). Але з тієї ж глини виробив посуд, що на службу для чистих діл і те, що на противне, все однаково. А гончар є суддя, який вжиток кожного з цих.
<p>8 І він, що чинить погане, марного бога ліпить з тієї глини, він який перед коротким часом повставши з землі, вкоротці піде (до тієї) з якої був взятий, коли назад вимагатимуть звіт про душу.
<p>9 Але є в нього дбання не тому що буде трудитися, ані не тому що має короткочасне життя, але змагається з золотарями і срібларями а наслідує бронзовиків і має славу бо ліпить підробки.
<p>10 Його серце попіл, і його надія менш варта ніж земля, а його життя безчесніше від глини,
<p>11 бо він пізнав Того, що його створив, і що вдихнув йому душу, що діє і вдихнув живого духа,
<p>12 але вважали наше життя забавою і життя базар прибутку, бо кажуть: Треба тільки (мати) звідки, і хоч би прибуток від зла.
<p>13 Бо це знає більше від всіх той, що грішить, виробляючи легкий до розбиття посуд і вироби з земляних речей.
<p>14 А всі вороги твого народу, що панують над ним, дуже безумні і нещасніші від душі немовляти,
<p>15 бо і вважали за богів всі ідоли народів, в яких ані немає потреби очей, щоб бачити, ані ніздрів, щоб втягати повітря, ані уха, щоб чути, ані пальців рук, щоб дотикатися, і їхні ноги непридатні до ходження.
<p>16 Бо людина їх зробила, і той, що позичив духа, їх зліпив. Бо ніяка людина не може зліпити бога подібного до себе.
<p>17 А будучи смертною беззаконними руками робить мертвого. Бо вона жила, будучи краща від своїх ідолів, а вони ніколи.
<p>18 І вони почитають найбільш зненавиджені животні. Бо безумне в порівняні з іншими є гірше.
<p>19 Ані вони не бувають такі гарні на вид, щоб їх бажати, як в животних, а відступили і від божої похвали і від його благословення.



<h4>



Премудрість 16
<p>1 Через це гідно були однаково мучені, і мучені були множеством диких звірів.
<p>2 Замість цієї муки, зробивши добро твому народові, в бажанні пожадання Ти приготовив чужу для смаку їжу - перепелицю,
<p>3 щоб вони забажавши їжі через поганий вигляд післаного і відвернулися від кінцевого бажання, а вони на коротко будучи в потребі, щоб і стали учасниками чужого смаку.
<p>4 Бо потрібно щоб на тих, що панують, прийшла немилосердна потреба, а цим тільки показати як їхні вороги мучені були.
<p>5 Бо і коли на них найшов страшний гнів звірів і вони вигублювалися вкусами кривих гадюк, твій гнів не остався до кінця.
<p>6 А на коротко вони були стривожені для напоумлення, маючи знак спасіння на пригадку заповіді твого закону.
<p>7 Бо хто повернувся спасався не через те, що бачив, але через Тебе спасителя всіх.
<p>8 І в цьому Ти увірив наших ворогів, що Ти є той, Хто визволяє з усякого зла.
<p>9 Бо їх забило кусання саранчі і мух, і не знайдено оздоровлення для їхньої душі, бо були гідні, щоб ці їх мучили.
<p>10 А твоїх синів не здолали ані зуби отруйних зміїв, бо твоє милосердя прийшло і їх оздоровило.
<p>11 Бо вкушені були на пригадку твоїх слів і швидко спасалися, щоб не впавши в глибоке забуття, не стали відчужені від твого добродійства.
<p>12 Бо їх не оздоровило, ані зілля, ані обвивання, але твоє слово, Господи, яке все оздоровляє.
<p>13 Бо Ти маєш владу життя і смерти і зводиш до дверей аду і виводиш.
<p>14 А людина вбиває своєю злобою, а дух вийшовши не повертається, ані не повертає забраної душі.
<p>15 Втекти ж від твоєї руки неможливо.
<p>16 Бо ті безбожні, що відрікалися Тебе знати, були бичовані силою твоєї руки чужими дощами і градами і гнані безпощадними бурями і нищені огнем.
<p>17 Бо дуже преславно більше діє огонь в воді, що все гасить, бо світ бореться за праведного.
<p>18 Бо коли ущухав полумінь (це на те), щоб не спалити тих животних, що післані на безбожних, але, щоб вони дивлячись бачили, що вони переслідувані божим судом.
<p>19 А коли палає і посеред води понад силу огня (це на те), щоб знищити плоди неправедної землі.
<p>20 Замість цього Ти нагодував твій нарід їжею ангелів і Ти їм без труду подав з неба готовий хліб, що мав силу дати всяку насолоду і пристосований до всякого смаку.
<p>21 Бо твоя підтримка виявляла твою солодість до дітей, а услуговуючи бажанню того, що їв, перемінювалося на те, що хто бажав.
<p>22 Він переносив сніг і лід і огонь і не таяв, щоб вони знали, що палаючий огонь винищив плоди ворогів блискаючи в граді і в дощах.
<p>23 А ось знову ж і забув про власну силу, щоб нагодувати праведних.
<p>24 Бо творіння служачи Тобі Творцеві простягається на муку проти неправедних і полегшується на добродійство над тими, що надіються на Тебе.
<p>25 Через це і тоді міняючись на все для того, що все даром годує, Тобі служить за бажанням потребуючих,
<p>26 щоб твої сини, яких Ти полюбив, Господи, навчилися, що не роди плодів годують людину, але твоє слово зберігає тих, що Тобі вірять.
<p>27 Бо не знищене огнем просто тануло підігріте малим числом лучів сонця,
<p>28 щоб було відомим, що треба випередити сонце в твоїм благословенні і до Тебе молитися при сході світла.
<p>29 Бо надія невдячного танутиме як зимовий іней і пролиється як непотрібна вода.



<h4>



Премудрість 17
<p>1 Бо великі й невимовні твої суди. Через це ненапоумлені душі заблукали.
<p>2 Бо ті беззаконні, що взялися панувати святим народом, вязні темряви і звязані довгою ніччю, замкнені під дахом лежали як втікачі від вічного провидіння.
<p>3 Бо думаючи сховатися в скритих гріхах, вони були розсіяні непросвітним покривалом забуття, страшно жахаючись і перелякані появами.
<p>4 Бо ані внутрішний покій, що їх держав, не оберіг без страху, а звуки шумлячи їм звучали, і появлялися привиди з сумними пригніченими обличчями.
<p>5 І ніяка сила огня не могла світити, ані не осталися ясні огні звізд, щоб освітити ту страшну ніч.
<p>6 А тільки їм від себе являся огні повні страху, а перелякані видом того, чого не бачили, вважали за гірше від того, що бачили.
<p>7 І було висмівання мистецтва маґіки і зневажлива догана на величання розуму.
<p>8 Бо ті, що взяли на себе відігнати страхи і жахи від хворої душі, вони боліли смішною боязню.
<p>9 Бо хоч і ніщо страшного їх не лякало, настрашені проходом звірів і сичанням зміїв гинули від переляку і заперечуючи, що бачили повітря, від якого ніяк втекти не можна.
<p>10 Бо лукавство особливо боязливе коли свідченням засуджується, а придавлені совістю завжди виносять погане.
<p>11 Бо страх не є нічим, хіба що зрада помочі розумування,
<p>12 а внутрішнє очікування, будучи меншим, вважає більшим незнання від дійсної причини муки.
<p>13 Вони ж поправді немічну ніч і ту, що прийшла з внутрішних покоїв немічного аду, тим самим сном сплючи,
<p>14 то були переслідувані знаками привидів, то душі були ослаблені безсиллям. Бо на них найшов наглий і неочікуваний страх.
<p>15 Так, отже, хто коли де впав, був бережений замкненим в не залізній вязниці.
<p>16 Бо чи хто був селянином чи пастухом чи з тих, що робив роботи в пустині, охоплений терпів нужду, від якої не можна втекти, бо всі були звязані одними залізними кайданами темряви.
<p>17 Чи дух, що сичав, чи милозвучний звук птахів між галузками широких дерев, чи рух сильно текучої води, чи різкий шум каміння, що паде,
<p>18 чи невидимий біг звірів, що бавляться, чи звук нападаючих звірів, що ричать, чи звук, що відбивається від гірських печер, ослабили їх, що мали страх.
<p>19 Бо увесь світ був освічений ясним світлом і перебував в ділах без перешкоди.
<p>20 А на них самих накладено тяжку ніч, образ темряви, що мала їх охопити. А вони для себе самих були тяжчі від темряви.



<h4>



Премудрість 18
<p>1 А для твоїх преподобних було велике світло. Їхній голос чуючи а виду не бачачи, бо й ті не потерпіли, назвали блаженними,
<p>2 бо тим, що зазнали обиду, хоч не вчинили зла, дякували і молилися щоб прийшла ласка.
<p>3 Задля цього Ти подав огнем палаючий стовп як вождя невідомого походу, а нешкідливе сонце для шляхетного мандрування.
<p>4 Бо вони, що замкненими стерегли твоїх синів, через яких нетлінне світло закону мало бути подане вікові, гідні бути позбавлені світла і щоб їх стерегли в темряві.
<p>5 Коли вони врадили вбити немовлят преподобних, і як одна дитина була відкладена і спаслася, Ти на їхнє оскарження забрав множество дітей і Ти однодушно вигубив в великій воді.
<p>6 Та ніч наперед стала відома нашим батькам, щоб раділи, впевнено знаючи яким клятвам повірили.
<p>7 Від твого народу прийнято спасіння праведних, а вигублення ворогів.
<p>8 Бо чим Ти пімстився на ворогах, цим прикликавши нас Ти прославив.
<p>9 Бо скрито приносили жертву преподобні раби добрих і в однодумності завіщали закон божества, щоб вони так прийняли святощі і добра і зла, вже наперед співаючи батьківські похвали.
<p>10 А напроти зазвучав немилозвучний крик ворогів, і розносився плаксивий голос тих, що оплакували дітей.
<p>11 А раб разом з паном мучений подібною пімстою і простий з царем терплячи те саме,
<p>12 всі ж однаково мали безчисленних мертвих в однім смертнім імені. Бо ані не вистарчало живих для поховання, тому що в одну хвилину їхній найшляхотніший рід був вигублений.
<p>13 Коли вони в усе не вірили через чародійство, через знищення первородних визнали, що нарід є божим сином.
<p>14 Бо як тиха мовчанка охопила все і ніч у власному поспіху була при півночі,
<p>15 прийшло твоє всесильне слово з неба з царських престолів, строгий вояк посеред землі вигублення, несучи твій нелицемірний приказ як острий меч,
<p>16 і ставши наповнив все смертю і доторкнувся до неба, а став на землі.
<p>17 Тоді нагло привиди страшних снів їх перестрашили, і повстали несподівані страхи,
<p>18 і кожний кудись вкинений пів живим обявляв через яку причину вмирав.
<p>19 Бо сни, що їх страшили це вказали наперед, щоб не були несвідомі через що гинуть, терплячи зло.
<p>20 Випробування ж смерти доторкнулося й до праведних, і в пустині було побиття багатьох. Але не на довго остався гнів.
<p>21 Бо непорочний чоловік, поспішившись, воював, принісши зброю власного служіння молитву і надолуження ладану. Він став напроти гніву і поклав кінець нещастю, показавши, що є твоїм рабом.
<p>22 А він поборов гнів не силою тіла, не силою зброї, але підкорив мучителя згадуючи слова клятви батьків і завіту.
<p>23 Бо вже як разом впали купи він ставши між мертвими обірвав напад і відлучив дорогу до живих.
<p>24 Бо на довгій одежі був увесь світ, і слава батьків на чотирях рядах різьбленого каміння, і твоя величність на діядимі його голови.
<p>25 Перед цими губитель уступився, цього збоявся. Бо одна проба гніву була достатня.



<h4>



Премудрість 19
<p>1 А на безбожних настав немилосердний гнів аж до кінця. Бо Він передбачив їх і те, що має бути,
<p>2 що вони повернувшись, щоб відійти, і з поспіхом відіславши їх, розкаявшись, гнатимуться (за ними).
<p>3 Бо ще маючи в руках плач і голосячи над гробами мертвих, прийняли іншу думку безумности, і тих, кого благаючи викинули, за цими гналися як за втікачами.
<p>4 Бо їх тягнула до цього кінця (їх) гідна природна потреба і вклала забуття подій, щоб вони сповнили осталу муку карання,
<p>5 і твій нарід випробував преславну мандрівку, а вони знайшли чужу смерть.
<p>6 Бо усе створіння у власному роді знову згори наново зображене було, служачи своїм приписам, щоб твої раби були збережені непошкодженими.
<p>7 Як табір отінювала хмара, показалася суша з виступаючої землі де раніше стояла вода, з Червоного моря дорога без перешкоди, і з сильної хвилі рівнина, що видає зелень.
<p>8 Нею всім народом вони пройшли хоронені твоєю рукою, бачачи подивугідні знаки.
<p>9 Бо попаслися як коні і поскакали як ягнята хвалячи Тебе, Господи, що визволяв їх.
<p>10 Бо вони ще згадували те, що в їхньому поселенні, як замість животних земля видала комарів, а ріка замість риби викинула множество жаб.
<p>11 А на кінець побачили новий рід птиць, бо проваджені бажанням попросили солодости їжі.
<p>12 Бо на (їхнє) пожадання вийшли їм з моря перепелиці.
<p>13 І муки прийшли на грішних не без попередних знаків силою блискавиць. Бо вони праведно потерпіли через власне зло, бо виказували дуже погану ненависть до чужинців.
<p>14 Бо ті не приймали незнаних, що прибували, а вони чужих добродіїв робили рабами.
<p>15 І не тільки, але якийсь згляд буде для тих, тому що ворожо приймали чужих.
<p>16 Вони ж прийнявши їх з святкуваннями, тих, що пристали до праведних звичаїв, озлобили страшними болями.
<p>17 Але й були побиті незрячістю так як тамті при дверях праведного, коли покриті безмірною темрявою кожний шукає вхід до власних дверей.
<p>18 Бо через них змінені стихії, так як в гуслях звуки ритму міняють імя, завжди остаючись звуком, так як докладно можна сприйняти з виду того, що сталося.
<p>19 Бо суша змінилася на водяне, і те, що плаває, вийшло на землю.
<p>20 Огонь був сильний у воді власною силою, і вода забула природу, що загашує.
<p>21 Знову полумя не знищило тіла тих тлінних животних, що проходили, ані не стопили ледоподібне, таючий рід безсмертної їжі.
<p>22 Бо в усьому, Господи, Ти звеличив твій нарід і Ти прославив і не знехтував, будучи присутним в усякому часі і місці.



