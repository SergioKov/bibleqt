<h2></h2>
<h4>



Йоіл 1
<p>1 Господне слово, яке було до Йоіла сина Ватуїла.
<p>2 Послухайте це старці, і сприйміть всі, що живете на землі. Чи сталося таке в ваших днях, чи в днях ваших батьків?
<p>3 Про це ви розповісьте вашим дітям, і ваші діти їхнім дітям, і їхні діти іншому родові.
<p>4 Те, що осталося від гусениць, пожерло саранча, і те, що осталося від саранчі, пожерла гусениця саранчі, і те, що осталося по гусениці саранчі пожерла іржа.
<p>5 Отверезіться пяні, від свого вина і заплачте. Заридайте, всі, що пєте вино до опяніння, бо забрано з ваших уст веселість і радість.
<p>6 Бо сильний і безчисленний нарід пішов на мою землю, його зуби - зуби лева, і його кутні зуби як левеняти.
<p>7 Поклали мій виноградник на знищення і мої фіґи на розбиття. Досліджуючи він дослідив його і скинув, вибілив його галузки.
<p>8 Заплач до Мене більше ніж невістка підперезана мішком за свого молодого чоловіка.
<p>9 Забрано жертву і поливання з господнього дому. Плачте, священики, що служите жертівникові,
<p>10 бо рівнини потерпіли. Хай заплаче земля, бо пшениця потерпіла, вино висохло, зменшилася олія.
<p>11 Посохли рільники, плачте, посілості, над пшеницею і ячменем, бо пропало обирання з поля.
<p>12 Виноградник висох, і фіґи змаліли. Ґранатові яблока і пальма і яблуня і всі дерева поля висохли, бо людські сини завстидали радість.
<p>13 Підпережіться і плачте, священики, плачте ви, що служите жертівникові. Ввійдіть, засніть в мішках ви, що служите Богові, бо забрано з дому вашого Бога жертву і поливання.
<p>14 Освятіть піст, сповістіть лікування, зберіть всіх старців, що живуть на землі, до дому вашого Бога і закричіть ревно до Господа:
<p>15 Горе мені, горе мені, горе мені в день, бо господний день близько і прийде як клопіт з клопоту.
<p>16 Перед вашими очима їжа знищена, веселість і радість з дому вашого Бога.
<p>17 Скочили ялівки при їхніх яслах, знищені скарби, розбиті точила, бо зерно висохло.
<p>18 Що собі зберемо? Заплакали стада волів, бо немає для них пасовиська, і пропали отари овець.
<p>19 До Тебе, Господи, закличу, бо огонь знищив гарні місця пустині, і полумінь спалив всі дерева поля.
<p>20 І скотина рівнини поглянула до Тебе, бо висохли джерела вод і огонь пожер гарні околиці пустині.

<h4>
Йоіл 2
<p>1 Затрубіть трубою в Сіоні, сповістіть в моїй святій горі, і хай будуть в замішанні всі, що живуть на землі, тому що надходить господний день, бо він близько,
<p>2 день темряви і чорноти, день хмари і туману. Наче ранок розліється по горах численний і сильний нарід. Подібного до нього не було від віку і після нього не додасться аж до літ в роди родів.
<p>3 Перед ним огонь, що нищить, і позаду нього запалений полумінь. Так як рай їжі земля перед його лицем, і позаду нього рівнина знищення, і не буде в нього того, що спасається.
<p>4 Їхній вид як видіння коней, і переслідуватимуть так як вершники.
<p>5 Вискочать як голос колісниць на вершках гір і як голос полумя огня, що пожирає тростину, і як численний і сильний нарід, що стає в лави до війни.
<p>6 Від його лиця народи будуть розбиті, всяке лице як саджа котла.
<p>7 Побіжать як вояки і як військові мужі вийдуть на стіни, і кожний піде своєю дорогою, і не звернуть з їхніх стежок,
<p>8 і кожний не віддалиться від свого брата. Обтяжені підуть в їхній зброї і від їхніх стріл впадуть і не скінчаться.
<p>9 Захоплять місто і побіжать на стіни і вийдуть на доми і ввійдуть через вікна наче злодії.
<p>10 Перед їхнім лицем замішається земля і зрушиться небо, сонце і місяць затемняться, і звізди згасять їхнє світло.
<p>11 І Господь дасть свій голос перед лицем своєї сили, бо дуже численним є його табір, бо сильні діла його слів. Бо великий господний день, великий і дуже славний, і хто буде достатнім для нього?
<p>12 І тепер говорить наш Господь Бог: Поверніться до мене з усього вашого серця і в пості і в плачі і в риданні.
<p>13 І розірвіть ваші серця і не вашу одіж і поверніться до вашого Господа Бога, бо Він милосердний і щедрий, довготерпеливий і дуже милосердний, і Той, що кається за зло.
<p>14 Хто знає, може повернеться і покається і оставить за собою благословення, жертву і поливання вашому Господеві Богові?
<p>15 Затрубіть трубою в Сіоні, освятіть піст, сповістіть лікування,
<p>16 зберіть нарід, освятіть церкву, прийміть старців, зберіть немовлят, що ссуть груди, хай вийде жених з своєї кімнати і невістка з її покоя.
<p>17 Поміж основою і жертівником заплачуть священики, що служать Господеві, і скажуть: Пощади, Господи, твій нарід і не дай твоє насліддя на зневагу, щоб ними заволоділи народи, щоб не сказали в народах: Де їхний Бог?
<p>18 І Господь заревнував за своєю землею і пощадив свій нарід.
<p>19 І Господь відповів свому народові і сказав: Ось Я вам посилаю зерно і вино і олію, і насититеся ними, і більше не дам вас на зневаги в народах.
<p>20 І того, що з півночі, прожену від вас і вижену його до безводної землі і знищу його лице до першого моря і те, що ззаду нього, до останнього моря, і підніметься його гноїння, і піднесеться його сморід, бо він звеличив свої діла.
<p>21 Мужною будь земле, радій і веселися, бо Господь звеличив, щоб зробити.
<p>22 Мужними будьте, скотино рівнини, бо зійшла рівнина пустині, бо дерево принесло свій плід, виноград і фіґа дали їхню силу.
<p>23 І діти Сіону, радійте і веселіться у вашому Господі Бозі, тому що Він дав вам їжу на праведність і дасть вам ранній і вечірний дощ, так як раніше,
<p>24 і токи наповняться зерном, і точила переливатимуться від вина й олії.
<p>25 І віддам вам за роки, в яких пожерла саранча і гусениця саранчі і іржа і гусениця, моя велика сила, яку Я післав проти вас.
<p>26 І, споживаючи, їстимете і насититеся і похвалите імя вашого Господа Бога, за те, що зробив з вами на подив, і мій нарід не буде завстидженим на віки.
<p>27 І пізнаєте, що Я є посеред Ізраїля, і Я ваш Господь Бог, і більше немає (нікого) за вийнятком Мене, і більше не будуть завстиджені на віки, ввесь мій нарід.

<p>28 (3:1) І буде, що після цього Я вилию мого духа на всяке тіло, і ваші сини і ваші дочки пророкуватимуть, і ваші старці сни снитимуть, і ваші молоді побачать видіння.
<p>29 (3:2) І на рабів і на рабинь Я в тих днях вилию мого духа.
<p>30 (3:3) І Я дам знаки на небі й на землі, кров і огонь і пару диму.
<p>31 (3:4) Сонце повернеться в темряву і місяць в кров раніше ніж прийде великий і явний господний день.
<p>32 (3:5) І буде, що кожний, хто лиш прикличе господне імя, спасеться. Бо в горі Сіон і в Єрусалимі буде той, що спасається, так як сказав Господь, і вісники добра, яких Господь прикликав.



<h4>
Йоіл 3
<p>1 (4:1) Тому що ось Я в тих днях і в тому часі, коли поверну полон Юди і Єрусалим,
<p>2 (4:2) і зберу всі народи і зведу їх до долини Йосафата і розсуджуся з ними там за мій нарід і моє насліддя Ізраїль, які були розсіяні в народах. І вони розділили мою землю
<p>3 (4:3) і кинули жереби на мій нарід, і дали хлопят розпусницям і дівчат продавали за вино і пили.
<p>4 (4:4) І що мені до вас? Тир і Сідон і вся Галилея чужинців? Чи ви віддаєте мені віддачу? Чи ви дуже держите проти Мене злу память? І Я швидко віддам вам віддачу на ваші голови,
<p>5 (4:5) тому що ви взяли моє срібло і моє золото і ви внесли до ваших храмів моє добірне і гарне
<p>6 (4:6) і ви віддали синів Юди і синів Єрусалиму синам греків, тому що ви їх вигнали з їхніх околиць.
<p>7 (4:7) Ось Я їх підношу з місця куди ви їх туди віддали, і віддам вам віддачу на ваші голови
<p>8 (4:8) і віддам ваших синів і ваших дочок в руки синів Юди, і віддадуть їх в полон до народу, що далеко віддалений, бо Господь сказав.
<p>9 (4:9) Сповістіть це в народах, освятіть війну, підніміть вояків. Прийдіть і вийдіть всі військові мужі.
<p>10 (4:10) Збийте ваші плуги на мечі і ваші серпи на ножі. Хай немічний скаже, що: Я сильний.
<p>11 (4:11) Зберіться і ввійдіть, всі народи довкруги, і зберіться там. Хай лагідний буде бійцем.
<p>12 (4:12) Хай встануть і підуть всі народи до долини Йосафата, тому що там Я сяду, щоб судити всі народи довкруги.
<p>13 (4:13) Пішліть серпи, бо настали жнива. Ввійдіть, топтайте, бо точило повне. Хай бочки переливаються бо їхнє зло переповнилося.
<p>14 (4:14) Звук видали в долині суду, бо близько господний день в долині суду.
<p>15 (4:15) Сонце і місяць померкнуть, і звізди погасять їхнє світло.
<p>16 (4:16) А Господь закричить з Сіону, і з Єрусалиму дасть свій голос, і порушиться небо і земля. А Господь пощадить свій нарід, і Господь скріпить синів Ізраїля.
<p>17 (4:17) І пізнаєте, що Я ваш Господь Бог, що поселився в Сіоні, в моїй святій горі. І Єрусалим буде святий, і чужинці більше не перейдуть через нього.
<p>18 (4:18) І буде, що в тому дні гори капатимуть солодість, і горби видадуть молоко, і всі джерела Юди видадуть воду, і джерело вийде з господнього дому і напоїть потік шнурків.
<p>19 (4:19) Єгипет буде на знищення, і Ідумея буде на рівнину знищення через неправедності синів Юди, тому що вони вилили праведну кров в їхній землі.
<p>20 (4:20) А Юдея на віки буде поселена і Єрусалим на роди родів.
<p>21 (4:21) І пімщу їхню кров і не виправдаю. І Господь поселиться в Сіоні.



