<h2></h2>
<h4>



Йов 1
<p>1 В країні Авсітіди був якийсь чоловік, якому імя Йов, і той чоловік був праведний, непорочний, справедливий, побожний, який віддалявся від всякого злого діла.
<p>2 Було ж в нього сім синів і три дочки.
<p>3 І в нього була худоба - сім тисяч овець, три тисячі верблюдів, пять сот пар волів, пять сот ослиць, що дояться, які пасуться, і дуже велика управа і він мав великі діла на землі. І той чоловік був шляхтичем зі сходу сонця.
<p>4 А як сходилися його сини до себе, робили пир кожного дня, беручи разом з собою і трьох своїх сестер, щоб їсти і пити з ними.
<p>5 І як лиш закінчилися дні пиру, Йов, вставши вранці, посилав і очищав їх і приносив за них жертву за їхнім числом і одне теля за гріхи за їхні душі. Казав бо Йов: Щоб часом мої сини в своїй думці не вчинили зло проти Бога. Так, отже, Йов чинив всі дні.
<p>6 І як настав подібний день, і ось прийшли божі ангели, щоб стати перед Господом, і диявол прийшов з ними.
<p>7 І сказав Господь до диявола: Звідки ти прийшов? І диявол, відповівши, сказав Господеві: Я прийшов, обійшовши землю і обійшовши піднебесну.
<p>8 І сказав йому Господь: Чи ти твоїм умом приклав увагу до мого раба Йова, бо немає між тими, що на землі, такого чоловіка як він непорочного, праведного, побожного, що удаляється від усякого поганого діла?
<p>9 Відповів же диявол перед Господом і сказав: Чи не даром Йов почитає Бога?
<p>10 Чи не Ти поклав його зовнішню і внутрішню огорожу його дому і зі зовні всього, що є його довкруги? Ти поблагословив діла його рук і Ти зробив його скотину численною на землі.
<p>11 Але пішли твою руку і доторкнися всього, що він має. Чи ж не в лице Тебе поблагословить.
<p>12 Тоді сказав Господь дияволові: Ось Я даю в твою руку все, що є його, а його самого не доторкайся. І дявол вийшов від Господа.
<p>13 І був подібний день, сини Йова і його дочки пили вино в домі їхнього старшого брата.
<p>14 І ось вісник прийшов до Йова і сказав йому: Пари волів орали, і ті ослиці, що дояться, паслися близько них.
<p>15 І прийшовши розбійники, полонили їх і забили рабів мечами. Я ж сам один, спасшись, прийшов тобі сповістити.
<p>16 Ще як цей говорив, прийшов інший посол і сказав до Йова: Огонь впав з неба і спалив овець і так само пожер пастухів. І я сам один, спасшись, прийшов тобі сповістити.
<p>17 Ще як цей говорив, прийшов інший післанець і сказав до Йова: Кіннотчики зробили проти нас три загони і окружили верблюдів і полонили їх і рабів забили мечами. Я ж сам один спасся і прийшов тобі сповістити.
<p>18 Ще як цей говорив, приходить інший посол, що каже до Йова: Як твої сини і твої дочки їли і пили у їхнього старшого брата
<p>19 нагло найшов з пустині великий вітер і торкнувся чотирьох кутів дому, і дім впав на твоїх дітей, і вони померли. Я ж сам один спасся і прийшов тобі сповістити.
<p>20 Отож Йов, вставши, роздер свою одіж і обстриг волосся голови і, впавши на землю, поклонився і сказав:
<p>21 Я сам нагим вийшов з лона моєї матері, і нагий туди повернуся. Господь дав, Господь забрав. Сталося так, як подобалося Господеві. Хай імя господне буде благословенне.
<p>22 В усьому цьому, що йому притратилося, Йов в нічому не згрішив перед Господом і не дав безумності Богові.



<h4>



Йов 2
<p>1 Було ж подібно до того дня й ангели божі прийшли, щоб стати перед Господом, і диявол прийшов посеред них.
<p>2 І сказав Господь до диявола: Звідки ти приходиш? Тоді сказав диявол перед Господом: Я прийшов, пройшовши піднебесну і обійшовши вселенну.
<p>3 Сказав же Господь: Чи, отже, ти звернув увагу на мого раба Йова, бо немає з усіх, що на землі, такого, як він, чоловіка без злоби, праведного, невинного, побожного, що віддалюється від всякого зла?
<p>4 А ще має незлобність. Ти ж даром сказав знищити його маєток. Відповівши ж диявол, сказав Господеві: Скіра за скіру. Те, що людина посідає, вона дасть у викуп за свою душу.
<p>5 Ні, але піславши твою руку, доторкнися до його тіла і його костей. Чи ж не в лице тебе поблагословить?
<p>6 Сказав же Господь дияволові: Ось Я тобі його видаю, тільки збережи його душу.
<p>7 Вийшов же диявол від Господа і вдарив Йова поганим гнійним струпом від голови аж до ніг.
<p>8 І він взяв черепок, щоб оскробувати гній і сидів на гноїщі поза містом.
<p>9 А як пройшло багато часу сказала йому його жінка: Доки терпітимеш, кажучи:
<p>9 Ось почекаю час, ще малий (час), очікуючи надію мого спасіння?
<p>9 Бо ось з землі вигублено твою память, синів і дочок, болі і муки мого лона, які я надаремно терпіла з болями.
<p>9 Ти ж сам сидиш в гної червів, ночуючи надворі.
<p>9 І я служу і мандрую з місця на місце і з дому до дому, очікуючи коли зайде сонце, щоб я спочила від трудів і болів, які мене тепер охоплюють.
<p>9 Але скажи якесь слово до Господа і помирай.
<p>10 Він же поглянувши на неї, сказав: Ти промовила так як одна з безумних жінок. Якщо ми прийняли добро з руки Господа, чи не перенесемо зло? В усьому цьому, що йому притрапилося, Йов нічим не згрішив устами перед Богом.
<p>11 Почувши ж три його друзі про все зло, що на нього найшло, прийшли вони кожний з власної країни до нього, Еліфас цар Теманський, Валдад тиран Савхейський, Софар цар Мінейський, і вони прийшли до нього однодушно, щоб його потішити і відвідати.
<p>12 Бачачи ж його здалека, не впізнали і, закричавши великим голосом, заплакали, роздерши кожний свою одіж і посипавши землю.
<p>13 Сиділи вони з ним сім днів і сім ночей, і ніхто з них не заговорив. Бо бачили, що рана страшна і дуже велика.



<h4>



Йов 3
<p>1 Після цього Йов відкрив свої уста
<p>2 і прокляв свій день, кажучи:
<p>3 Хай пропаде день в якому я народився, і ніч, в якій сказали: Ось хлопя.
<p>4 Хай буде той день темрявою, і хай Господь згори його не шукає, ані хай не прийде світло на нього.
<p>5 Хай же його охопить темрява і тінь смерті, хай на нього найде темрява.
<p>6 Хай буде проклятим день і та ніч, хай понесе його темрява. Хай не буде днем року, ані хай не причислиться до днів місяця.
<p>7 Але хай та ніч буде болем, і хай не прийде на неї веселість ані радість.
<p>8 Але хай проклене її той, що проклинає той день, той, хто бажає заволодіти великим китом.
<p>9 Хай потемніють звізди тієї ночі, хай останеться (темною) і до світання хай не прийде, і хай не побачить ранної зорі, як сходить,
<p>10 тому що не замкнула дверей лона моєї матері. Бо відняло б біль від моїх очей.
<p>11 Бо чому я не помер в лоні, а вийшов з лона і зразу не помер?
<p>12 Чому ж мене зустріли коліна? Навіщо ж ссав я груди?
<p>13 Тепер же, лягши, мовчав би я, заснувши ж, спочив би я
<p>14 з царями, радниками землі, які хвалилися мечами,
<p>15 чи з володарями, в кого багато золота, які наповнили свої доми сріблом,
<p>16 чи наче недонесений, що виходить з лона матері, чи наче немовлята, які не побачили світла.
<p>17 Там безбожні спалили гнів люті, там спочили змучені тілом.
<p>18 Спільно ж старинні не почули голосу податківця.
<p>19 Там є малий і великий і раб, що боявся свого пана.
<p>20 Бо чому дано світло тим, що в гіркоті, а життя тим, що в душевних болях,
<p>21 які бажають смерті і не осягають, копають наче за скарбами,
<p>22 дуже радими ж стали б, якщо б здобули?
<p>23 Смерть для чоловіка спочинок, бо замкнув Бог довкруг нього.
<p>24 Бо стогін приходить перед моєю їжею, пускаю ж я слези, огорнений страхом.
<p>25 Бо страх, над яким я роздумував, прийшов на мене, і він, кого я боявся, зустрів мене.
<p>26 Я не був в мирі, ані не замовк, ані я не спочив, а на мене прийшов гнів.



<h4>



Йов 4
<p>1 Почавши ж Еліфас Теманітський каже:
<p>2 Чи не багато разів говорили до тебе в труднощах? А хто стерпить силу твоїх слів?
<p>3 Бо якщо ти повчив багатьох і потішив руки слабкого
<p>4 і підняв ти словами слабких і ти подав сміливість слабким колінам,
<p>5 а тепер на тебе прийшов біль і доторкнувся до тебе, ти ж застановився.
<p>6 Чи не радше з безумності є твій страх і твоя надія і невинність твоєї дороги?
<p>7 Отже, згадай хто чистий з тих, що згунули, чи коли праведні згинули з коренем.
<p>8 Так як я побачив, тих, що орять неплідні місця, вони ж, засіваючи їх, пожнуть собі болі.
<p>9 Загинуть від господнього приказу, а від духа його гніву пропадуть.
<p>10 Погашено силу лева, голос левиці, хвалькуватість зміїв.
<p>11 Мурашка-лев згинув тому що не має поживи, левенята ж левів покинули один одного.
<p>12 А якщо було в твоїх словах якесь правдиве слово, нічого ж з цього зла не стрінуло б тебе. Як не прийме моє ухо від Нього надзвичайні речі?
<p>13 А наче страх і нічний звук, що наганяє страх на людей,
<p>14 мене ж зустрів жах і тремтіння і дуже потряс мої кості.
<p>15 І дух прийшов до мого лиця, а моє волосся і тіло жахнулися.
<p>16 Я встав, і не взнав. Я подивився, і не було образу перед моїми очима, але лиш дух і я чув голос.
<p>17 Що ж бо? Чи смертна людина буде чистою перед Господом, чи людина невинна за свої діла?
<p>18 Якщо Він не вірить своїм слугам, а впізнав якесь вивихнення в своїх ангелах,
<p>19 тих же, що живуть в глиняних помешканнях, з яких і ми самі є з тієї глини, побив їх як мотиля.
<p>20 І від ранку до вечора білше (їх) немає, тому що вони не можуть собі помогти, вони згинули.
<p>21 Бо Він подув на них і вони всохли, згинули, тому що вони не мали мудрости.



<h4>



Йов 5
<p>1 Заклич же, чи хтось тебе послухає, чи може побачиш когось з святих ангелів.
<p>2 Бо і безумного убиває гнів, а того, хто заблудив, вбиває ревнивість.
<p>3 Я ж побачив безумних, що випускають корінь, але зразу пожертим було їхнє помешкання.
<p>4 Хай їхні сини будуть далекі від спасіння, хай будуть висміяні ж при дверях поганців, і не буде спасителя.
<p>5 Бо праведні зїдять те, що ті зібрали, вони ж не будуть вийняті зі зла, хай їхня сила виціджена буде.
<p>6 Бо не з землі виходить труд, ані не з гір появиться біль.
<p>7 Але чоловік родиться для труду, а пташенята ґрифа на висотах ширяють.
<p>8 Ні, але я благатиму Господа, закличу ж до Господа володаря всіх,
<p>9 який чинить велике і недослідиме, славне ж і надзвичайне, якому немає числа.
<p>10 До того, який дає дощ на землю, який посилає воду на піднебесну.
<p>11 Який підносить впокорених вгору і підносить тих, що згинули.
<p>12 Який розносить ради хитрих і тих, що їхні руки не чинять правди.
<p>13 Який приймає мудрих в мудрості, а раду хитрих замінив.
<p>14 В днях їх зустріне темрява, а в полудне хай шукають руками подібно як в ночі.
<p>15 Хай же згинуть на війні, хай вийде немічним з руки сильного.
<p>16 Хай буде в немічного надія, а уста неправедного хай будуть замкнені.
<p>17 Блаженний чоловік, якого Господь скартав. Картання ж Вседержителя не відкидай.
<p>18 Бо Він завдає біль і знову обновлення. Вдарив Він і його руки лікують.
<p>19 Шість разів з бід тебе витягає, а на сьомий (раз) зло не доторкнеться до тебе.
<p>20 В часі голоду спасе тебе від смерті, а в часі війни освободить тебе від руки заліза.
<p>21 Від бича язика тебе сховає, і не злякаєшся зла, що надходить.
<p>22 З неправедних і безбожних висмієшся, а диких звірів не боятимешся.
<p>23 Бо дикі звірі будуть з тобою в мирі.
<p>24 Тоді взнаєш, що твій дім буде в мирі, а на прожиття твому шатрові не забракне.
<p>25 Пізнаєш же, що твоє насіння численне, а твої діти будуть наче вся зелень поля.
<p>26 Ввійдеш ти до гробу наче зріле зерно в час пожате, чи наче сніп току зібраний в час.
<p>27 Ось це так ми дослідили, це є те, що ми почули. Ти ж сам пізнай чи ти щось вчинив.



<h4>



Йов 6
<p>1 Почавши ж, Йов каже:
<p>2 Коби бо хтось поставив на вагу мою лють, а мої болі взяв би разом на мірило,
<p>3 і були б тяжчі від піску, що при березі. Але, як здається, мої слова погані.
<p>4 Бо в моїм тілі є господні стріли, яких лють випиває мою кров. Коли почну говорити, колять мене.
<p>5 Що ж бо? Чи без причини закричить дикий осел, але чи не тому, що шукає їжі? Чи ж і бик зареве голосом при яслах, коли має їжу?
<p>6 Чи їстиметься хліб без соли? Чи ж і є смак в пустих словах?
<p>7 Бо моя душа не може спинитися. Бо я вважаю за огидну свою їжу, наче запах лева.
<p>8 Бо коли б дано мені, і прийшло моє прохання, і мою надію дав би Господь.
<p>9 Господь, почавши, хай зранить мене, до кінця ж мене не вигубить.
<p>10 Хай буде ж для мене гробницею місто, в якому на мурах я скакав на ньому, не перестану. Бо я не переступив святих слів мого Бога.
<p>11 Яка бо моя сила, що я терплю? Чи який мій час, що держиться моя душа?
<p>12 Чи моя сила - сила каміння? Чи моє тіло мідяне?
<p>13 Чи не на Нього я поклав надію? Поміч же від мене віддалилася.
<p>14 Відкинуло мене милосердя, а господня поміч знехтувала мною.
<p>15 Не поглянули на мене мої близькі. Наче потік, що відходить, чи наче хвиля пройшли повз мене.
<p>16 Ті, що мене шанували, тепер напали на мене наче сніг, чи суцільний лід.
<p>17 Так як коли настала горяч, розтопились і не відомо чим було,
<p>18 так і я оставлений всіма, згинув я і став бездомним.
<p>19 Гляньте на дороги теманців, ви, що оточнюєте дороги Сабонців.
<p>20 І стидові підпадуть ті, що надіються на міста і маєтки.
<p>21 Отже і ви ж надійшли на мене без милосердя, наче перестрашилися, бачачи мою рану.
<p>22 Що ж бо? Чи я щось у вас попросив, чи потребую вашої сили,
<p>23 щоб спастися від ворогів, чи спастися з руки володарів?
<p>24 Повчіть мене, я ж мовчатиму. Якщо я в чомусь заблукав, скажіть мені.
<p>25 Але як видно, погані слова праведника, бо не у вас прошу сили.
<p>26 Ані ваше оскарження не спинить мої слова, бо ані не сприйму мову ваших слів.
<p>27 Бо ви лише нападаєте на сироту, наскакуєте на вашого друга.
<p>28 Тепер же поглянувши на ваші лиця, не скажу неправди.
<p>29 Сидіть же і хай не буде неправедности, і знову підіть з праведним.
<p>30 Бо немає неправди на моїм язику. Чи моє горло не розсуджує розумне?



<h4>



Йов 7
<p>1 Чи радше життя людини на землі не є випробуванням, і його життя, наче того, кого найнято на день?
<p>2 Чи наче раб, що боїться свого пана і схопив тінь, чи наче найманець, що очікує своєї винагороди.
<p>3 Так і я переніс порожні місяці, ночі ж болів мені дано.
<p>4 Якщо засну, кажу: Коли день? Як же встану, знову: Коли вечір? А буваю я повним болів від вечора аж до ранку.
<p>5 Моє ж тіло покривається гноєм червяків, вяну ж, обскрбуючи грудки землі від мого гною.
<p>6 А моє життя легше від бесіди, згинуло ж воно в марній надії.
<p>7 Згадай, отже, що мій дух - життя, і моє око більше не повернеться, щоб побачити добро.
<p>8 Не побачить мене око того, хто мене бачить. Очі твої на мені, і більше мене немає,
<p>9 наче хмара стерта з неба. Бо якщо людина зійде до аду, більше не вийде,
<p>10 ані більше не повернеться до власного дому. Ані більше його не впізнає його місце.
<p>11 Отже, я вже не спиню моїх уст, говоритиму будучи в скруті, охоплений (бідою) відкрию гіркоту моєї душі.
<p>12 Яким морем я є, чи змієм, що Ти настановив наді мною сторож?
<p>13 Я сказав, що: Мене потішить моє ліжко, відкрию ж до себе самого власне слово на моєму ліжку.
<p>14 Ти мене страшиш снами і перелякуєш мене видіннями.
<p>15 Забереш від мого духа мою душу, від смерті ж мої кості.
<p>16 Бо не житиму на віки, щоб терпіти. Відступи від мене, бо моє життя марне.
<p>17 Бо чим є людина, що ти її вивищив, або що ти приклав до нього розум,
<p>18 чи нагляд чиниш над ним до ранку, і його судиш до спочинку?
<p>19 Доки не покидаєш мене, ані не відпускаєш мене, доки проковтуватиму мою слину в болі?
<p>20 Якщо я згрішив, що Тобі можу зробити, Тобі, що знаєш людський ум? Навіщо Ти мене поставив твоїм оскаржувачем, я є для Тебе тягарем?
<p>21 І навіщо Ти не забув мої гріхи і не очистив мого гріха? Тепер же я піду в землю, коли встаю в ранці більше мене немає.



<h4>



Йов 8
<p>1 Почавши ж Валдад Савхітієць каже:
<p>2 Доки говоритимеш це? Дух багатомовний в твоїх устах.
<p>3 Чи Господь вчинить неправедно коли судить? Чи Той, що створив все, завдасть клопоту праведності?
<p>4 Якщо твої сини згрішили перед Ним, Він післав рукою їхнього беззаконня.
<p>5 Ти ж рано вставай молячись до Господа Вседержителя.
<p>6 Якщо ти чистий і праведний, Він вислухає твою молитву, відновить же тобі життя праведності.
<p>7 Буде отже ж перше твоє малим, а твоє останнє без міри.
<p>8 Бо запитай попереднє покоління, досліди ж в роді батьків.
<p>9 Бо ми є вчорашні і не знаємо, бо наше життя є тінню на землі.
<p>10 Чи не ці тебе повчать і сповістять від серця і виведуть слова?
<p>11 Чи буйно росте лоза без води, чи росте очерет без напоєння?
<p>12 Ще будучи при корені і не пожатим будучи, чи не всохне всяка трава як не напється?
<p>13 Таким тепер буде кінець всіх, що забувають про Господа. Бо надія безбожних губить.
<p>14 Бо його дім буде незаселеним, а його шатро поросте павутинням.
<p>15 Якщо він підіпре свій дім, він не встоїться. А як візьме його, не останеться.
<p>16 Бо він є мокрим під сонцем, і з його гною вийде його галузка.
<p>17 Він спить на купі каміння, а житиме посеред дрібного каміння.
<p>18 Якщо буде знищений, місце його обмане. Чи не бачив ти цього?
<p>19 Бо таке знищення безножного, з землі ж іншого Він виростить.
<p>20 Бо Господь не відкине праведного, а всякий дар безбожного не прийме.
<p>21 Уста ж праведних Він наповнить сміхом, а їхні губи визнаванням.
<p>22 Вороги ж їхні зодягнуться у завстидження, а безбожному не буде життя.



<h4>



Йов 9
<p>1 Почавши ж Йов говорить:
<p>2 По правді знаю, що так є. Бо як смертна людина буде праведною перед Господом?
<p>3 Бо якщо бажає судити його, Він його не слухатиме, щоб не відказав на одне його слово з тисячі.
<p>4 Бо Він є мудрий умом, сильний і великий. Хто твердо ставши перед Ним остався?
<p>5 Він старими робить гори і вони не знають, Він перекидає їх гнівом.
<p>6 Він трясе піднебесну від основ, її стовпи зрушуються.
<p>7 Він говорить сонцеві і не сходить, а звізди запечатує.
<p>8 Він сам розтягнув небо і ходить по морі, як по землі.
<p>9 Він, що творить Плеяду і Есперу і Арктура і кімнати півдня.
<p>10 Він, що чинить велике і недослідиме, славне ж і надзвичайне, якому немає числа.
<p>11 Якщо перейде мене, не побачу. І якщо мине мене, я зовсім не пізнав.
<p>12 Якщо Він змінить, хто відверне? Чи хто Йому скаже: Що Ти вчинив?
<p>13 Бо Він відвернув гнів, зігнулися під ним кити, що під небом.
<p>14 Чи ж мене вислухає, чи розсудить мої слова?
<p>15 Бо хоч я є праведний не вислухає мене, благатиму його суду.
<p>16 Якщо ж закличу, і почує, не вірю, що Він мене вислухав.
<p>17 Чи не знищить мене темрявою? Численні ж мені зродив побиття даром.
<p>18 Бо не дає мені віддихнути, наповнив же мене гіркотою.
<p>19 Бо ж Він силою кріпкий. Хто, отже, спротивиться його судові?
<p>20 Бо якщо я буду праведний, мої уста будуть безбожні. Якщо ж буду непорочним, буду поганим.
<p>21 Бо якщо я зробив безбожне, не взнав я душею, але забирається моє життя.
<p>22 Тому я сказав: Великого і сильного нищить гнів,
<p>23 бо погані смертю безбожною (вмирають), але праведні висміваються.
<p>24 Бо вони передані в руки безбожних. Лиця судів її покриває. Якщо ж не Сам Він, хто це?
<p>25 Життя ж моє легше від бігуна. Відбігли і не побачили.
<p>26 І чи є слід дороги корабля, чи орла, що ширяє, що шукає їжу?
<p>27 Бо якщо скажу, забуду говорити, схилившись лицем, стогнатиму.
<p>28 Трясуся всіма членами тіла, бо знаю що не оставиш мене невинним.
<p>29 Якщо ж я є безбожним, чому я не помер?
<p>30 Бо хоч би я помився снігом і очистився чистими руками,
<p>31 надмірно Ти мене замочив в нечистоті, огидною стала ж мені одіж.
<p>32 Бо Ти не є чоловіком, так як я, якому протиставитимуся, щоб ми разом прийшли на суд.
<p>33 Коби нам був посередник і оскаржувач і той, що вислухує між обома.
<p>34 Хай забере від мене палицю, а його страх хай мене не жахає,
<p>35 і не боятимуся, але промовлю. Бо я такого не свідомий.



<h4>



Йов 10
<p>1 Струджений моєю душею, стогнучи, випущу на Нього мої слова. Вискажу, охоплений, гіркоту моєї душі
<p>2 і скажу до Господа: Не учи мене безбожно чинити. І чому Ти мені так судив?
<p>3 Чи добре Тобі, якщо безбожно чинитиму, бо Ти відкинув діла моїх рук, а раду безбожних Ти сприйняв?
<p>4 Чи, бачачи, бачиш як смертний чоловік, чи Ти побачиш, так як бачить чоловік?
<p>5 Чи твоє життя є людським, чи твої роки людські?
<p>6 Бо Ти пошукав моє беззаконня і вислідив мої гріхи.
<p>7 Бо Ти знаєш, що я не вчинив безбожно. Але хто є той, що спасає з твоїх рук?
<p>8 Твої руки зліпили мене і створили мене, після цього, змінивши, Ти мене побив.
<p>9 Згадай, що Ти мене зліпив з глини, а знову повертаєш мене до землі.
<p>10 Чи не як молоко Ти мене видоїв, витиснув же мене подібно до сира?
<p>11 Скірою і тілом Ти мене зодягнув, кістьми ж і сухожиллям Ти мене зішив.
<p>12 Життя ж і милосердя Ти мені дав, а твій нагляд оберіг мій дух.
<p>13 Маючи це в собі, знаю, що все можеш, ніщо ж Тобі неможливе.
<p>14 Бо якщо ж грішу, Ти наді мною сторожиш, а безвинним від беззаконня Ти мене не зробив.
<p>15 Бо якщо буду безбожний, горе мені. Якщо ж буду праведний, не можу піднятися, бо я є повний безчестя.
<p>16 Бо на мене полюють, наче на лева, щоб убити, знову ж, обернувши мене, Ти страшно нищиш,
<p>17 обновляючи проти мене моє випробування. Гнів же великий Ти виказав мені, Ти ж навів на мене випробування.
<p>18 Отже, навіщо Ти мене вивів з лона, і я не помер, і мене око не побачило,
<p>19 і став я наче той, що не є? Бо чому з лона я не був покладений до гробівця?
<p>20 Чи не коротким є час мого життя? Дозволь мені трохи спочити,
<p>21 поки я піду звідки не повернуся, до землі темряви і мороку,
<p>22 до землі вічної темряви, де немає світла, ані видіння життя смертного чоловіка.



<h4>



Йов 11
<p>1 Підібравши ж Софар Мінейський говорить:
<p>2 Той, що багато мовить і слухатиме відповідь. Чи й промовистий вважається праведним? Благословенний народжений від жінки, що коротко живе.
<p>3 Не будь багатомовним, бо чи немає того, що дає тобі відповідь.
<p>4 Не говори бо, що: Я є чистий ділами і без порока перед Ним.
<p>5 Але як Господь заговорить до тебе? І Він відкриє свої губи з тобою.
<p>6 Тоді Він сповістить тобі силу мудрості, бо подвійним буде проти тебе. І тоді пізнаєш, що належне тобі прийшло від Господа за те, що ти згрішив.
<p>7 Чи ти знайдеш слід господний, чи ти прийшов до останніх з того, що зробив Вседержитель?
<p>8 Небо високе, і що ти зробиш? Що ж глибшого від тих, що в аді, ти знаєш?
<p>9 Чи довше від міри землі, чи від ширини моря?
<p>10 Якщо ж Він знищить все, хто скаже Йому: Що Ти зробив?
<p>11 Бо Він сам знає діла безаконних, бачачи ж невідповідне, Він не пропустить.
<p>12 Чоловік же інакше пливе словами, смертна людина, що роджена від жінки, подібна до осла пустині.
<p>13 Бо якщо ти чистим поклав твоє серце, а підносиш до нього руки,
<p>14 якщо щось беззаконного є в твоїх руках, далеким зроби його (беззаконня) від себе, а неправедність в твоїм житті хай не поселиться.
<p>15 Бо так твоє лице засіяє наче чиста вода, скинь же нечистоту і не злякаєшся.
<p>16 І забудеш про труд, наче про хвилю, що перейшла, і не злякаєшся.
<p>17 Молитва ж твоя наче рання зірка, з полудня ж зійде тобі життя.
<p>18 А будеш упевненим тому що в тобі є надія, а з турбот і задуманості тобі зявиться мир.
<p>19 Бо замовкнеш, і не буде того, хто воює проти тебе. А численні, що нападають, тебе благатимуть.
<p>20 Спасіння ж їх покине. А надія їхня згуба, очі ж безбожних розтануть.



<h4>



Йов 12
<p>1 Підібравши ж Йов, каже:
<p>2 Ви ще є людьми. Чи з вами скінчиться мудрість.
<p>3 І в мене ж є серце, так як у вас.
<p>4 Бо праведний і непорочний муж став посміховиськом.
<p>5 Бо в виміряний час приготовлено йому впасти під інших, а його хатам пограбованими бути беззаконними.
<p>6 Але хтось, будучи поганим, хай не надіється бути невинним, ті, що прогнівують Господа, наче їм і суду не буде.
<p>7 Але запитай четвероногих, чи тобі скажуть, а небесних птахів, чи тобі сповістять.
<p>8 Розповіж же землі, чи тобі скаже, і чи визнаватимуться тобі риби моря.
<p>9 Хто не пізнав в усіх цих, бо господня рука зробила це?
<p>10 Чи не в його руці душа всіх, що живуть, і душа кожного чоловіка?
<p>11 Бо розум розсуджує слова, а горло скуштує їжу.
<p>12 В довгому часі мудрість, а в довгому житті знання.
<p>13 У Нього мудрість і сила, у Нього рада і розум.
<p>14 Якщо Він скине, хто збудує? Якщо замкне проти людей, хто відкриє?
<p>15 Якщо заборонить воді, висушить землю. Якщо ж попустить знищить її, перекинувши.
<p>16 В Нього сила і кріпость, в Нього пізнання і розум.
<p>17 Він веде радників полоненими, а суддів землі увів у подив.
<p>18 Він садить царів на престоли і підперезав їхні бедра поясом.
<p>19 Він відсилає священиків полоненими, а сильних землі перекинув.
<p>20 Він міняє губи вірних, а розум старшин взнав.
<p>21 Він виливає безчестя на володарів, а покірних оздоровив.
<p>22 Він відкриває глибини від темряви, вивів же на світло тінь смерті.
<p>23 Він призводить до блукання народи і нищить їх, поборює народи і провадить їх.
<p>24 Він міняє серця володарів землі, приводить їх блукати дорогою, якої не знали.
<p>25 Хай дошукуються в темряві і не (буде) світла, хай же блукають наче пяний.



<h4>



Йов 13
<p>1 Ось це побачило моє око і почуло моє ухо.
<p>2 І знаю те, що і ви знаєте, і я не є дурніший за вас.
<p>3 Ні, але ж я говоритиму до Господа, скаргу виповім перед Ним, якщо бажає.
<p>4 Ви ж неправедні лікарі і всі лікарі хворіб.
<p>5 Хай буде щоб ви мовчали, і це вам стане мудрістю.
<p>6 Послухайте звинувачення моїх уст, а сприйміть суд моїх губ.
<p>7 Чому не говорите перед Господом, а говорите перед Ним лукаве?
<p>8 Чи відтягаєтеся? Ви ж самі стали суддями.
<p>9 Добре ж, якщо б дослідив вас. Бо чи ви, чинячи все, пристали до Нього,
<p>10 далеко не менше оскаржить вас. Якщо ж і потайки лиця шануєте,
<p>11 чи не його страхи закрутять вами, а страх від Нього не нападе на вас?
<p>12 Ваша хвалькуватість стане ж подібною до попелу, а тіло глиняним (посудом).
<p>13 Замовкніть, щоб я говорив, і спочину від гніву,
<p>14 взявши моє тіло в зуби, а мою душу покладу в руку.
<p>15 Якщо ж на мене сильний покладе руку, оскільки і почав, скажу і висловлю скаргу перед Ним.
<p>16 І це мені буде на спасіння, бо перед Нього не ввійде обмана.
<p>17 Послухайте, послухайте мої слова. Бо сповіщу вам, які слухаєте.
<p>18 Ось я є близько мого суду, я знаю, що викажуся праведним.
<p>19 Бо хто є той, що змагатиметься зі мною? Бо тепер замовкну і зникну.
<p>20 Дві речі ж хай мені будуть. Тоді не сховаюся від твого лиця.
<p>21 Відніми від мене руку, і твій страх хай мене не жахає.
<p>22 Тоді Ти закличеш, а я Тебе послухаю. Чи Ти скажеш, а я дам Тобі відповідь.
<p>23 Які є мої гріхи і мої беззаконня? Повчи мене, які вони є.
<p>24 Чому Ти ховаєшся від мене, вважаєш мене твоїм противником?
<p>25 Чи Ти боятимешся, наче листок колиханий вітром, чи спротивишся мені, наче траві, яку несе вітер?
<p>26 Бо Ти написав проти мене зло, Ти ж мене окружив гріхом молодості,
<p>27 поклав мені ногу в колоди, Ти ж стеріг всі мої діла, дійшов Ти до коріння моїх ніг.
<p>28 (Я наче) те, що старіється, подібно до бордюка, чи так як одіж поїджена міллю.



<h4>



Йов 14
<p>1 Бо смертна людина, що народжена від жінки, (має) коротке життя і повна гніву,
<p>2 або вона відпала наче цвіт, що відцвів, втекла наче тінь і не постояла.
<p>3 Чи не і слово його зробив Ти і цього Ти зробив, щоб ввійшов перед Тебе?
<p>4 Бо хто на суді буде чистим від нечисті? Але ніхто.
<p>5 Хоч і один день його життя на землі, а його місяці почислені в нього, Ти поклав на час, і він не переступить.
<p>6 Відійди від нього, щоб замовчав і зволив життя наче найманець.
<p>7 Бо є надія для дерева. Бо якщо буде зрубаним, ще завціте, і галузки в нього не забракне.
<p>8 Бо якщо постаріється в землі його корінь, а його пень на камені помре,
<p>9 зацвите від запаху води, а зробить жнива більше ніж молодий саджанець.
<p>10 Чоловік же, померши, відійшов, а смертна людина, впавши, більше не існує.
<p>11 Бо в часі вимирає море, а ріка, опустівши, висохла.
<p>12 А людина, заснувши, не встане, доки лиш небо буде зішите. І вони не збудяться зі свого сну.
<p>13 Бо чи не краще Ти зберіг би мене в аді, сховав би мене, доки не спинився б твій гнів. І назначи мені час, в якому мене згадаєш.
<p>14 Бо якщо чоловік помре, чи житиме, закінчивши дні свого життя? Чи терпітиму, аж доки знову буду?
<p>15 Тоді покличеш, а я Тебе послухаюся, діло ж твоїх рук не відкинь.
<p>16 Ти ж почислив мої задуми і Тебе не мине жоден з моїх гріхів.
<p>17 Ти ж запечатав мої беззаконня в мішку, позначив, якщо я в чомусь несвідомо вчинив переступ.
<p>18 І лише гора, падаючи, розсиплеться, і камінь постаріється на своїм місці.
<p>19 Вода злизала каміння, і води затопили дна пороху землі. І Ти знищив терпіння чоловіка.
<p>20 Ти його скинув до кінця, і він відійшов. Ти йому поставив лице і відіслав.
<p>21 А як його сини стали численними, він не взнав, якщо ж стають нечисленними, він не свідомий того.
<p>22 Але лиш його тіло заболіло, душа ж його заплакала.



<h4>



Йов 15
<p>1 Продовшивши ж Еліфас Теманіт каже:
<p>2 Як мудрий дасть відповідь розуму духа і наповнив біль лона,
<p>3 оскаржуючи словами, якими не годиться, словами, в яких (немає) ніякої користі?
<p>4 Чи і ти не відкинув страх, довершив такі слова перед Господом?
<p>5 Ти винуватий за слова твоїх уст, ані ти не розсудив слова сильних.
<p>6 Хай оскаржують тебе твої уста і не я, а твої губи хай свідчать проти тебе.
<p>7 Що ж бо? Чи ти є першою людиною? Чи ти повстав перед горами?
<p>8 Чи ти почув господні прикази, чи до тебе прийшла мудрість?
<p>9 Бо що знаєш ти, чого ми не знаємо? Або що розумієш, чого і ми не (розуміємо)?
<p>10 І старець і давній між нами днями старший від твого батька.
<p>11 Ти трохи був бичований за дещо з того, що ти згрішив, ти заговорив високо, гордовито.
<p>12 На що посміло твоє серце, або що принесли твої очі,
<p>13 що ти вибухнув гнівом перед Господом, а вивів з уст такі слова?
<p>14 Бо хто, будучи смертною людиною, буде непорочним, чи як буде праведником той, хто народився від жінки?
<p>15 Якщо святим не вірить, а небо не є чисте перед Ним.
<p>16 Ох же мерзенний і нечистий, чоловік, що пє неправду наче напиток.
<p>17 Сповіщу ж тобі, послухай мене. Отже, я сповіщу тобі те, що я побачив,
<p>18 те, що говорять мудрі і що не скрили їхні батьки.
<p>19 Їм самим дано землю, і на них не прийшов чужинець.
<p>20 Все життя безбожного в клопотах, а почислені роки дані сильному,
<p>21 страх же його в його ухах. Коли він вважає, що вже є в мирі, прийде його знищення.
<p>22 Хай не вірить, що відвернеться від темряви, бо він вже переданий в руки заліза,
<p>23 призначений же на їжу ґрифів. А в собі знає, що очукує стати трупом. Темний день його злякає,
<p>24 а біда і смуток захоплять його наче вождя, що паде в перших рядах.
<p>25 Бо він підняв руки перед Господом, а перед Господом Вседержителем став твердошийним,
<p>26 біг же перед ним гординею в товстих плечах свого щита,
<p>27 бо він закрив своє лице в своїм товщі і зробив уста на стегнах.
<p>28 Хай же поселиться в пустинних містах, ввійде до незамешканих домів. Те, що вони приготовили, інші заберуть.
<p>29 Він ані не забогатіє, ані не останеться його майно. Не вкине на землю тінь,
<p>30 ані не втече від темряви. Хай вітер висушить те, що в нього сходить, хай же відпаде його цвіт.
<p>31 Хай не вірить, що останеться, бо марне поставиться йому.
<p>32 Ним зрізане зітліє перед часом, і його галузка не покриється листям.
<p>33 Хай буде зібраний як неспілий овоч перед часом, хай упаде як цвіт оливки.
<p>34 Бо свідчення безбожного - смерть, а огонь спалить доми тих, що приймають хабарі.
<p>35 В лоні ж прийме болі, на нього найде марнота, а його черево понесе обману.



<h4>



Йов 16
<p>1 Підібравши ж Йов говорить:
<p>2 Я почув багато такого. Всі потішники зла.
<p>3 Бо що ж? Чи є чин словам духа? Чи щось тобі перешкодить, щоб відповісти?
<p>4 І я скажу так як ви: Чи ваша душа лежить замість моєї. Тоді я наскочив би на вас словами, покивав би ж головою на вас.
<p>5 Хай буде ж сила в моїх устах, а рух губ не спиню.
<p>6 Бо якщо говоритиму, не розятрю рани. Якщо ж і помовчу, як менше буду зранений?
<p>7 Тепер же Він мене зробив перемученим, дурнем, зігнилим;
<p>8 і Ти мене схопив, на свідчення стала і піднялася проти мене моя неправда, мені в лице відповіла.
<p>9 Розгніваним ставши, Ти скинув мене, заскреготав Ти зубами на мене, стріли його розбійників напали на мене.
<p>10 Він прибив стрілами очей, гострим вдарив мене в лице, разом набігли на мене.
<p>11 Бо Господь видав мене в руки неправедника, а на безбожних покинув мене.
<p>12 Розбив мене як я був у мирі, схопивши мене за чуб, вирвав волосся, поставив мене наче сторожа.
<p>13 Окружили мене списами, кидаючи на мої нирки без пощади, пролили на землю мою жовч.
<p>14 Скинули мене упаданням за упаданням, побігли на мене сильні.
<p>15 Я пришив мішок до моєї скіри, а моя сила погасла в землі.
<p>16 Мій живіт згорів від плачу, а на моїх повіках тінь.
<p>17 В моїх руках не було ж нічого неправедного, а молитва моя (була) чиста.
<p>18 Земле, не покрий крови мого тіла, ані хай не буде місця моєму крикові.
<p>19 І ось тепер на небі мій свідок, а мій заступник на висотах.
<p>20 Хай прийде моє благання до Господа, хай же перед Ним слезить моє око.
<p>21 Хай же буде оборона людині перед Господом і синові людському перед своїм ближним.
<p>22 Прийшли ж почислені роки, а я піду дорогою, якою не повернуся.



<h4>



Йов 17
<p>1 Гину я несений вітром, прошу гроба і не одержую.
<p>2 Благаю, змучившись, і що я вчинив?
<p>3 А моє майно чужі викрали. Хто є цей? Хай буде звязаний моєю рукою.
<p>4 Бо Ти сховав від мудрости їхнє серце, через це Ти їх не піднесеш.
<p>5 Сповістить зло (їхній) часті, а мої очі стаяли на синах.
<p>6 Ти ж мене поклав притчею між народами, а я став посміховиськом для них.
<p>7 Бо мої очі осліпли від гніву, всі дуже воюють проти мене.
<p>8 Чудовищем був я для праведних через це. А праведний хай повстане проти беззаконного.
<p>9 Хай вірний держиться своєї дороги, а чистий хай візьме сміливість руками.
<p>10 Ні, але всі кріпіться, і ідіть, бо я не знаходжу у вас правди.
<p>11 Мої дні минули в смороді, а звязі мого серця роздерлися.
<p>12 Ніч вони змінили на день, світло близько лиця темряви.
<p>13 Бо якщо остануся, ад мені домом, а в темряві покладено мені постіль.
<p>14 Смерть назвав я, моїм батьком, а гній моєю матірю і сестрою.
<p>15 Отже де ще є моя надія? Чи я побачу моє добро?
<p>16 Чи зі мною зійдуть до аду, чи разом зійдемо під землю?



<h4>



Йов 18
<p>1 Підібравши ж Валдад Савхітець каже:
<p>2 Доки не перестанеш? Почекай, щоб і ми промовили.
<p>3 Чому наче чотироногі ми замовкли перед тобою?
<p>4 Тебе охопив гнів. Бо що ж? Якщо ти помреш, чи піднебесна (буде) бездомною? Чи гори спадуть з основ,
<p>5 і світло безбожних згасне, і їхній огонь не підніметься?
<p>6 Його світло в житті - темрява, а світильник з ним згаситься.
<p>7 Найменші вполювали його майно, хай же його обмане рада.
<p>8 Хай же його нога зловиться в пастці, хай замотається в сіті.
<p>9 Хай же найдуть на нього засідки. Хай скріпить проти нього спраглих.
<p>10 Сховано в землю його засідку і його схоплення на стежці.
<p>11 Хай довкруги вигублять його болі, а численні, що довкруги його ніг, хай прийдуть у великому голоді.
<p>12 Йому ж приготовлено належний упадок.
<p>13 Хай стопи його ніг будуть поїджені, хай смерть пожере його красу.
<p>14 Хай оздоровлення буде вирване з його життя, хай його захопить біда, царське обвинувачення.
<p>15 Хай поселиться в його ночі в його шатрі, хай буде посіяна сіркою його краса.
<p>16 Його коріння під ним посохне, і зверху впадуть його жнива.
<p>17 Хай його память пропаде з землі, і його імя хай буде на видаленому лиці.
<p>18 Хай (хтось) прожене його з світла в темряву.
<p>19 Не буде знайомого в його народі, ані не спасеться його дім в піднебесній, але в тому, що є його, житимуть інші.
<p>20 Над ним застогнали останні, а перших охопило здивування.
<p>21 Це доми неправедних, це ж місце тих, що не знають Господа.



<h4>



Йов 19
<p>1 Підібравши ж Йов каже:
<p>2 Доки завдаватимете труд моїй душі і нищитимете мене словами?
<p>3 Знайте тільки, що Господь мене таким зробив. Ви говорите проти мене, не встидаючись мене, налягаєте на мене.
<p>4 Так, по правді я заблукав, у мені ж замешкує блуд -
<p>4 говорити слово, яке не належиться, а мої слова в блуді і не в часі.
<p>5 Ох же, що наді мною величаєтеся, наскакуєте на мене пониженням.
<p>6 Отже, знайте, що Господь є Той, Хто засмучує, Він підняв проти мене свої вали.
<p>7 Ось я сміюся з пониження і не говоритиму. Закричу я і ніде (немає) суду.
<p>8 Я обгороджений довкруги і не вийду, на моє лице покладено темряву.
<p>9 Він же з мене стягнув славу, забрав вінець з моєї голови.
<p>10 Він роздер мене довкруги, і я відійшов. Він же зрубав мою надію наче дерево.
<p>11 Люто зі мною вчинив в гніві, сприйняв мене наче ворога.
<p>12 Разом прийшли на мене його напасники, на моїх дорогах окружили мене ті, що засілися.
<p>13 Від мене ж відступили мої брати, пізнали радше чужих ніж мене. А мої друзі стали немилосердними.
<p>14 Мої близькі мене не прийняли, і ті, що знають моє імя забули про мене.
<p>15 (Щодо) сусідів хатних і моїх служниць, був я перед ними чужинцем.
<p>16 Я покликав мого слугу, і він не послухав. Уста ж мої благали.
<p>17 І я просив мою жінку, я ж ніжно прикликав синів моїх наложниць.
<p>18 Вони ж мене відкинули на віки. Коли я встаю, вони говорять проти мене.
<p>19 Зогиділи ж мене ті, що мене бачать. А ті, кого я полюбив, повстали проти мене.
<p>20 В моїй скірі зігнило моє тіло, мої ж кості в зубах держаться.
<p>21 Змилосердіться наді мною, змилосердіться наді мною, о друзі. Бо господня рука - це та, що доторкнулася до мене.
<p>22 Чому ж ви мене переслідуєте, так як і Господь, а не насичуєтеся моїм тілом?
<p>23 Бо хто дасть записати мої слова, покласти їх в книзі на віки,
<p>24 в залізнім і окованім писанні, чи викарбувати в камінні?
<p>25 Бо знаю, що вічним є Той, що бажає мене освободити на землі,
<p>26 підняти мою скіру, щоб це терпіти. Бо це сталося мені від Господа,
<p>27 чого я в собі свідомий, що моє око побачило і не хто інший. Все мені сповнилося в лоні.
<p>28 Якщо ж і скажете: Що скажемо перед ним? І в ньому знайдемо корінь слова.
<p>29 Бійтеся ж і ви прикриття. Бо гнів надходить на беззаконних, і тоді пізнають де їхні речі.



<h4>



Йов 20
<p>1 Підібравши ж Софар Мінейський каже:
<p>2 Я не думав, що ти це так відповіси, і ви не розумієте більше ніж я.
<p>3 Я послухаю докір моєї образи, і відповість мені дух розуму.
<p>4 Чи ти не взнав цього від давна, від коли людина повстала на землі?
<p>5 Бо веселість безбожних - страшне падіння, а радість беззаконних - згуба,
<p>6 хоч піднесуться до неба його дари, а його жертва доторкнеться хмар.
<p>7 Бо коли він думає, що вже скріпився, тоді він згине до кінця. А ті, що його бачать, скажуть: Де він?
<p>8 Він не знайдеться, наче сон, що минув, а полетів наче нічна поява.
<p>9 Око поглянуло і не додасть, і більше його не впізнає його місце.
<p>10 Хай його синів знищать менші, а його руки хай попалять болі.
<p>11 Його кості наповнилися його молодістю, і з ним ляже на землі.
<p>12 Якщо злоба буде солодкою в його устах, він її сховає під своїм язиком.
<p>13 Не пощадить її і не оставить її і збере її серед своєї гортані.
<p>14 І не зможе йому помогти. Жовч аспіда в його шлунку.
<p>15 Багацтво зібране без правди буде виблюте, з його хати витягне його ангел.
<p>16 Хай же він ссе гнів зміїв, хай же убє його язик змії.
<p>17 Хай не побачить доєння пасовиськ ані пасовиська меду і масла.
<p>18 Він надаремно і надурно натрудився (задля) багацтва, з якого не покуштує, воно наче тверде мясо не до жування, не до проковтання.
<p>19 Бо він знищив доми численних сильних, а життя розграбив і не поставив.
<p>20 Немає йому спасіння задля майна, він не спасеться своїм бажанням.
<p>21 Немає в нього осталої їжі. Через це його добро не зацвите.
<p>22 Коли ж йому здається, що він вже наповнився, він буде в біді, а на нього найде всяка біда.
<p>23 Якщо якось наповнить свій живіт, Він надішле на нього гнів люті, щоб його залити болями.
<p>24 І той не спасеться від руки заліза, щоб його забив мідяний лук.
<p>25 Хай же стріла пройде крізь його тіло, а звізди хай ходять в його житті, на ньому (хай будуть) страхи.
<p>26 Хай на ньому перебуває всяка темрява. Хай його пожере невгасимий огонь, хай же приходько несе зло його домові.
<p>27 Хай же небо відкриє його беззаконня а земля хай повстане проти нього.
<p>28 Хай знищення потягне дім його до кінця, хай день гніву найде на нього.
<p>29 Така часть безбожного чоловіка у Господа і придбання його маєтку у наглядача.



<h4>



Йов 21
<p>1 Підібравши ж Йов говорить:
<p>2 Послухайте, послухайте моїх слів, щоб мені не була від вас ця потіха.
<p>3 Проклинайте мене, я ж говоритиму, тоді не висміватимете мене.
<p>4 Бо що ж? Чи моє оскарження людини? Чи за щось я не злощуся?
<p>5 Дивлячись на мене, дивуєтеся, поклавши руки на щоку.
<p>6 Бо якщо згадаю, турбуюся, а болі охопили моє тіло.
<p>7 Чому безбожні живуть, а й старіються в багацтві?
<p>8 Їхнє насіння по душі, а їхні діти перед очима.
<p>9 Їхнім домам щастить, страху ж ніде (немає), а бича від Господа на них немає.
<p>10 Їхня корова не скинула теляти, спасенна ж їхня (скотина), що мала в лоні, і не поронила.
<p>11 Остаються ж як вічні вівці, а їхні діти бавляться,
<p>12 взявши псалтир і гусли, і веселяться голосом співу.
<p>13 Закінчили ж в добрі їхнє життя, а заснули в спокою аду.
<p>14 А він до Господа каже: Відступи від мене, не бажаю знати твоїх доріг.
<p>15 Яка користь, як Йому послужимо? І яка вигода, як Його зустрінемо?
<p>16 Бо в їхніх руках було добро, а діла безбожних Він не бачить.
<p>17 Ні, але й світильник безбожних згасне, надійде ж на них знищення, а їхні болі прийдуть від гніву.
<p>18 Вони ж будуть наче полова перед вітром, чи наче порох, якого підняла вітряна буря.
<p>19 Хай синам не стане їхнього майна. Він йому віддасть і взнає.
<p>20 Хай його очі побачать власне вбиття, а Господь хай його не спасе.
<p>21 Бо яке його бажання з ним в його домі? І числа його місяців були розірвані.
<p>22 Хіба Господь не є Той, що навчає розуму і вмілости? Він же судитиме убивців.
<p>23 Цей згине в силі своєї простоти, будучи вповні в добрі, і як йому везе.
<p>24 А його внутреності повні жиру, шпік же його розливається.
<p>25 Той вмирає від гіркоти душі, бо не їсть нічого доброго.
<p>26 Разом же сплять на землі, а гній їх покрив.
<p>27 Як знаю я вас, що сміливо на мене нападаєте.
<p>28 Бо скажете: Де є дім володаря? І де є покров безбожних шатер?
<p>29 Запитаєте дорогу в проходячих, і не відчужите їхні знаки.
<p>30 Бо поганому легко буде до дня знищення, до дня його гніву буде він відведений. Хто сповістить перед його лицем його дорогу? І він сам зробив, хто йому віддасть?
<p>32 І він був відведений до гробів і чував на труні.
<p>33 Солодкі йому були каміння потоку, і за ним відійде кожний чоловік, і безчисленні перед ним.
<p>34 Як же мене даремно потішаєте? А від вас я не маю ніякого спочинку.



<h4>



Йов 22
<p>1 Підібравши ж Еліфас Теманітський говорить:
<p>2 Хіба Господь не є Той, що навчає розуму і вміння?
<p>3 Бо яка користь Господеві, якщо ти був невинний ділами? Чи вигода, що ти простою держав твою дорогу?
<p>4 Чи чинячи твоє слово Він тебе оскаржить і вийде з тобою на суд?
<p>5 Хіба твоя злоба не є велика, а твої гріхи безчисленні?
<p>6 А ти брав залог в твоїх братів за ніщо, одяг же нагих ти забирав.
<p>7 Ти не напоїв водою спраглих, але в голодуючих ти забрав кусень хліба.
<p>8 Ти ж сприйняв лице деяких, а посадив тих, що на землі.
<p>9 Вдів ти відіслав порожніми, а сиротам вчинив зло.
<p>10 Тому то тебе окружили засідки, і надзвичайна війна завдала тобі клопоту.
<p>11 Світло тобі стало темрявою, як ти лежав, вода тебе покрила.
<p>12 Чи не бачить Той, що живе у високих, Який впокорює тих, що гордовито підносяться?
<p>13 І ти сказав: Що Сильний взнав? Чи він судить в темряві?
<p>14 Хмара - його сховка, і Він не покажеться і пройде круг неба.
<p>15 Чи берегтимеш вічну стежку, якою ходили неправедні мужі,
<p>16 які були забрані поза часом? Ріка текуча їхні основи.
<p>17 Вони кажуть: Що зробить нам Господь? Чи що Вседержитель на нас наведе?
<p>18 Він же наповнив їхні доми добром, а рада безбожних далека від нього.
<p>19 Праведні побачивши, висміяли, а непорочний поглузував.
<p>20 А їхнє майно знищене, і їхній останок пожирає огонь.
<p>21 Будь же твердим, якщо остаєшся. Тоді твій плід буде в добрі.
<p>22 Візьми ж висказ з його уст і прийми його слова до твого серця.
<p>23 Якщо ж повернешся і упокориш себе перед Господом, ти далеким відставив неправедне від твого життя.
<p>24 Поклади на землі, на камені, і наче на камені потока Офір.
<p>25 Отже, Вседржитель буде твоїм помічником від ворогів, а тебе віддасть чистим наче золото випробуване огнем.
<p>26 Тоді будеш сміливий перед Господом, радісно поглянувши на небо.
<p>27 Як ти помолишся до Нього Він тебе вислухає, дасть тобі віддати молитви.
<p>28 Він приготує тобі життя праведності, а на твоїх дорогах буде світло.
<p>29 Бо ти себе упокорив, і скажеш: Звеличився, і спасає того, що схиляє очі.
<p>30 Він спасе невинного і спаси себе в твоїх чистих руках.



<h4>



Йов 23
<p>1 Підібравши ж Йов каже:
<p>2 І я знаю, що оскарження є з руки моєї, і його рука тяжкою стала на моїм стогнанні.
<p>3 Отже ж, хто взнає, що я знайду його і прийду до кінця (справи)?
<p>4 Скажу свій суд, а мої уста наповню обвинуваченням.
<p>5 Коби я знав слова, які Він до мене скаже, коби я збагнув, що Він мені сповістить.
<p>6 І якщо з великою силою надійде на мене, тоді в погрозах не нападе на мене.
<p>7 Бо в нього правда і оскарження, хай же доведе мій суд до кінця.
<p>8 Бо піду до передшого і більше мене немає. Про те ж, що в кінці, що знаю?
<p>9 Як з ліва він (щось) зробить, і не взнаю. Обійме правицею, і не побачу.
<p>10 Бо Він вже знає мою дорогу, Він же мене випробував наче золото.
<p>11 Піду ж в його заповідях, бо я зберіг його дороги, і не зверну.
<p>12 І не переступлю його заповідей, а в моїм лоні я сховав його слова.
<p>13 Якщо ж і Він так судив, хто є той, що спротивиться Йому? Бо те, що Він забажав, Він і вчинив.
<p>14 Через це я до Нього поспішився, а упімнений я подумав про Нього.
<p>15 За це потурбуюся перед його лицем. Впізнаю і боятимуся Його.
<p>16 Господь же зробив моє серце слабим, а Вседержитель завдав мені турботу.
<p>17 Бо я не знав, що на мене найде темрява, а темрява (мене) покрила перед моїм лицем.



<h4>



Йов 24
<p>1 Чому ж від Господа сховалися години,
<p>2 а безбожні з околиць переборщили, розграбивши стадо з пастирем?
<p>3 Підяремного відвели сиротою і взяли як заклад вола вдовиці.
<p>4 Звели слабких з дороги праведности, разом сховалися лагідні землі.
<p>5 Відійшли ж наче осли в полі через мене вийшовши на своє діло. Солодким є його хліб для малих.
<p>6 Перед часом пожали не своє поле. Слабкі ж обробили виноград безбожних безплатно і без їжі.
<p>7 Численних нагих поклали спати без одежі, а покриття їхньої душі забрали.
<p>8 Вони мокрі від крапель гір, тому що вони не мали схоронища вони обняли камінь.
<p>9 Вони забрали сироту від грудей, а впокорили того, що відпав.
<p>10 Нагих же неправедно заспали, а в голодуючих забрали шматок хліба.
<p>11 В тіснотах неправедно поклали засідку, а праведну дорогу не взнали.
<p>12 Вони викидали з міста і власних домів, а душа немовлят дуже застогнала, а Він чому над цими не наглядає?
<p>13 Вони, будучи на землі, і не взнали, дорогу ж праведности не пізнали, ані не пішли їхніми стежками.
<p>14 Пізнавши ж їхні діла, Він їх передав в темряву, і буде в ночі наче злодій.
<p>15 І око чужоложника стерегло темряву, кажучи: Не взнає мене око, і поклав покриття на лице.
<p>16 Він в темряві підкопав доми. В днях собі позначили, не пізнали світла.
<p>17 Бо ранок разом для них тінь смерті, бо (кожний) пізнає жахи тіні смерті.
<p>18 Він легкий на лиці води. Хай проклятою буде їхня часть на землі.
<p>19 Хай же їхні рослини появляться сухими на землі, бо вони розграбили снопи сиріт.
<p>20 Тоді згадано його гріх, він же став невидимим, так як туман роси. Хай вдасться ж йому те, що зробив, хай знищеним буде всякий неправедний, подібно до невилічимого дерева.
<p>21 Бо він не добре зробив неплідній і не помилував слабку жінку,
<p>22 а знищив слабких гнівом. Отже, вставши, не матиме віри про своє життя.
<p>23 Захворівши, хай не має надії виздоровіти, але хай впаде від недуги,
<p>24 бо його висота багатьом зло вчинила. Зівяв же наче мальва на спеці, чи наче колос, що сам відпав зі стебла.
<p>25 Якщо ж ні, хто є той, що каже, що я говорю неправду і поставить мої слова як ніщо?



<h4>



Йов 25
<p>1 Підібравши ж Валдад Савхіт, каже:
<p>2 Який вступ чи страх є у нього, що робить все на висотах?
<p>3 Бо хай хтось не вважає, що є зволікання до спокусників. На кого ж не надійде від нього засідка?
<p>4 Бо як смертна людина буде праведною перед Господом? Чи хтось, що народився від жінки, себе очистить?
<p>5 Якщо Він приказує місяцеві, і не світить. А звізди не чисті перед Ним.
<p>6 Ох же, людина гній і людський син - червяк.



<h4>



Йов 26
<p>1 Підібравши ж Йов, каже:
<p>2 До кого пристаєш, чи кому бажаєш помогти? Чи не радше тому, в кого велика сила, і тому, в кого сильне рамено?
<p>3 З ким ти порадився? Чи не (в того,) у кого вся мудрість? Чи за ким підеш? Чи не (за тим,) в кого велика сила?
<p>4 Кому звістиш слова? Чиє ж є те дихання, що виходить з тебе?
<p>5 Чи народяться під водою великани і його сусіди?
<p>6 Ад перед ним нагий, і немає накидки для згуби.
<p>7 Він над нічим простягає північний вітер, вішає землю на нічому.
<p>8 Він звязує воду в своїх хмарах, і хмара не роздерлася під ним.
<p>9 Він держить лице престолу, простягає над ним свою хмару.
<p>10 Він приказом окружив лице води до закінчення світла з темрявою.
<p>11 Небесні стовпи простягнулися і здивувалися від його погрози.
<p>12 Він силою втихомирив море, а вмілістю перекинув кита.
<p>13 Небесні засуви Його бояться, а приказом Він забив змія противника.
<p>14 Ось це часть його дороги, і послухаємо його на гомін слова. Хто ж почув силу його грому, коли він залунає?



<h4>



Йов 27
<p>1 А ще додавши Йов, сказав вступом:
<p>2 Хай живе Господь, який так мені судив, і Вседержитель, що огірчує мою душу.
<p>3 А поки ще дихання в мені є, божий дух, що є в моїх ніздрях,
<p>4 мої губи не говоритимуть беззаконне, ані моя душа не повчатиметься неправедного.
<p>5 Хай не станеться, щоб я назвав вас праведними доки не помру. Бо не зміню мою незлобність,
<p>6 а держачись праведности, себе не віддам. Бо я не свідомий того, що я зробив невідповідне.
<p>7 Ні, але хай мої вороги будуть так як руїна безбожних, і ті, що повстають проти мене, наче згуба безбожних.
<p>8 Бо яка є надія в безбожного, що він держиться? Чи спасеться надіючись на Господа?
<p>9 Чи Господь вислухає його молитву? Чи як найде на нього скрута,
<p>10 чи має перед Ним якусь сміливість? Чи як покличе вислухає Він його?
<p>11 Але ж сповіщу вам, що є в господній руці. Про те, що є у Вседержителя, не збрешу.
<p>12 Ось всі знаєте, що додаєте марне до марного.
<p>13 Це часть безбожного чоловіка в Господа, а здобуток сильних прийде на них від Вседержителя.
<p>14 Якщо ж його сини будуть численні, будуть на вигублення. Якщо ж і стануть мужами, будуть жебрати.
<p>15 А його живі смертю скінчаться, а їхніх вдів ніхто не помилує.
<p>16 Якщо збере землю наче срібло, а приготовить золото подібно до глини,
<p>17 це все здобудуть праведні, а його маєток праведні заберуть.
<p>18 Його дім відійшов наче молі і наче павутина.
<p>19 Багатий заснувши, не додасть, відкрив він свої очі і немає.
<p>20 Болі його зустріли наче вода, а вночі забрала його темрява.
<p>21 Його забере палюча горяч і він відійде і вона вигубить його з його місця.
<p>22 І накине (біду) на нього і не пощадить. З його руки втечею втече.
<p>23 Заплеще проти них своїми руками і сичанням його прожене з його місця.



<h4>



Йов 28
<p>1 Бо є місце срібла, звідки воно приходить, а місце золота, де воно очищується.
<p>2 Бо ж залізо буває з землі, а мідь рубається подібно до каменя.
<p>3 Він поклав чин темряві, і Він досліджує всякий кінець. Камінь, темрява і тінь смерті,
<p>4 а переривання потока через порох. Ті ж, що забувають праведну дорогу, знемогли від смертних людей.
<p>5 Земля, з неї вийде хліб, під нею наче повернувся огонь.
<p>6 ЇЇ каміння місце сапфіра, і порох, її золото.
<p>7 Стежка, не пізнала її пташина, і не поминуло її око ґрифа.
<p>8 Не потоптали її сини хвальків, не прийшов на неї лев.
<p>9 Він простягнув свою руку на гостру скелю, а перекинув гори з кореня.
<p>10 Він відкрив течії рік, а моє око побачило все шляхотне.
<p>11 Він відкрив глибини рік, показав свою силу на світлі.
<p>12 А де знайдено мудрість? Яке ж місце вміння?
<p>13 Смертна людина не знає її дороги, ані не знайдеться між людьми.
<p>14 Безодня сказала: Немає в мене. І море сказало: Немає зі мною.
<p>15 Не дасть замкнення за неї, і не зважать срібло її на заміну.
<p>16 І не прирівняється вона до золота Офіра, до дорогоцінного ониха і сапфіра.
<p>17 З нею не зрівняється золото і скло і золотий посуд (не буде) їй в заміну.
<p>18 Високі місця і Ґабіс не згадаються, і ти пошануй мудрість понад те, що внутрі.
<p>19 Вона не буде прирівняна до топазія Етіопії, не прирівняється до чистого золота.
<p>20 А де знайдеться мудрість? Яке ж є місце вмілості?
<p>21 Це скрите перед кожною людиною і сховане від небесних птахів.
<p>22 Згуба і смерть сказали: Ми ж почули чутку про неї.
<p>23 Бог добре вклав її дорогу, Він же знає її місце.
<p>24 Бо Він бачить всю піднебесну, знаючи все те, що в землі, що Він зробив,
<p>25 тягар вітрів і міру води.
<p>26 Коли зробив так, Він почислив дощ, і дорогу на звучання грому.
<p>27 Тоді Він її побачив і визнав її, приготовивши, дослідив.
<p>28 А людині сказав: Ось мудрість - це почитання Бога, а вміння - це удалятися від зла.



<h4>



Йов 29
<p>1 А ще додавши, Йов, сказав вступом:
<p>2 Хто мене поставить за місяцями попередних днів, в яких мене стеріг Бог?
<p>3 Так як тоді, коли його світильник світив над моєю головою, коли я ходив за його світлом в темряві.
<p>4 Коли я впевнено ходив дорогами, коли Бог відвідував мій дім.
<p>5 Коли я був дуже плідним, а довкруги мене (були) діти.
<p>6 Коли мої дороги обливалися маслом, а мої гори плили молоком.
<p>7 Коли я виходив вранці в місті, а на площах клали мій престіл.
<p>8 Молодці, бачачи мене, ховалися, а всі старці вставали.
<p>9 Вельможі ж переставали говорити, поклавши палець на уста.
<p>10 Ті ж, що слухали, мене блаженним називали, і їхній язик прилип до їхнього горла,
<p>11 бо ухо почуло і назвало блаженним мене, а око, бачачи мене, звернуло.
<p>12 Бо я спас бідного з руки сильного і я поміг сироті, в якого не було помічника.
<p>13 Хай на мене прийде благословення погибаючого, а уста вдови мене поблагословили.
<p>14 Я ж вдягнувся в праведність, а вбрався в суд наче в подвійну одіж.
<p>15 Оком був я сліпий, ногою ж кульгавий.
<p>16 Я був батьком для немічних, я дослідив боротьбу, якої я не побачив.
<p>17 Я знищив челюсті безбожних, я вирвав грабунок з посеред їхніх зубів.
<p>18 Я ж сказав: Мій вік старіється, наче стебло фінікового дерева, я поживу довгий час.
<p>19 Мій корінь відкрився при воді, і роса поселиться в моїх жнивах.
<p>20 Слава моя марна зі мною, і мій лук в його руці іде.
<p>21 Мене слухали ті, що чули, замовкли ж на мою раду.
<p>22 А на моє слово не додали, раді ж були, коли я до них говорив.
<p>23 Наче спрагла земля, що очікувала дощ, так ці (чекали на) мої слова.
<p>24 Якщо посміюся до них, не повірять, і світло мого лиця не занепадало.
<p>25 Я вибрав їхню дорогу і я сидів як володар і я жив, наче цар між лицарями, наче той, що потішає терплячих.



<h4>



Йов 30
<p>1 А тепер найменші висміяли мене, тепер картають мене по часті ті, в яких за ніщо я вважав їхніх батьків, яких я не вважав гідними псів моїх черед.
<p>2 І навіщо мені сила їхніх рук? Через них згинула повнота.
<p>3 Бездітний в біді і голоді. Вони вчера втекли від біди і від скрути посухи.
<p>4 Ті, що окружають соляні місця при звуку, для яких солене було їм їжею, що без честі і зогиджені, зубожілі від всякого добра, які й жували коріння дерев від великого голоду.
<p>5 Повстали на мене злодії,
<p>6 яких доми були камяні печері.
<p>7 З посеред милозвучних (кущів) закричать, вони, що жили під дикою зеленню.
<p>8 Сини безумних і нечесних, (їхні) імена і слава згладжені з землі.
<p>9 А тепер я їхні гусли, і вони мене мають за притчу.
<p>10 Гидували ж мною, відступивши далеко, а для мого лиця не пощадили плювання.
<p>11 Бо Він, відкривши свій сагайдак, вчинив мені зло, і позбулися уздечка мого лиця.
<p>12 З правого боку нащадків повстали, простягнули свою ногу і пішли проти мене стежками їхньої згуби.
<p>13 Знищили мої стежки, бо Він скинув мою одіж.
<p>14 Своїми стрілами Він мене прошив, вчинив мені як бажає, я в болях замішаний.
<p>15 Мої болі повертаються, моя надія відійшла наче вітер і моє спасіння наче хмара.
<p>16 І тепер на мені вилиється моя душа, а мене охоплюють дні болів.
<p>17 Вночі мої кості розгорілися, а моє сухожилля послабло.
<p>18 Великою силою схопила (недуга) мою одіж, окружила мене наче шия моєї одежі.
<p>19 Схопила ж мене наче глину, моя часть в землі і в попелі.
<p>20 Я ж закричав до Тебе і Ти не вислухуєш мене, встали і подивилися на мене.
<p>21 Напав же Ти на мене без пощади, збичував Ти мене сильною рукою.
<p>22 Призначив Ти мені болі і Ти відкинув мене від спасіння.
<p>23 Знаю, що мене зітре смерть, бо кожному смертному земля - дім.
<p>24 Коби добрим було на себе накласти руки, чи попросивши ж іншого, і він мені це зробив би.
<p>25 Я ж заплакав над кожним немічним, застогнав, бачачи чоловіка в скрутах.
<p>26 А я, що очікував добра, ось зустріли мене радше злі дні.
<p>27 Моє лоно засмерділося і не замовчить, випередили мене дні бідноти.
<p>28 Стогнучи я пішов, не замикаючи уст, став же я в зборі, кричачи.
<p>29 Я став братом серинів, а другом горобців.
<p>30 Моя ж скіра дуже почорніла, а мої кості від спеки (згоріли).
<p>31 Мої гуслі перейшли в плач, а мій спів мені на ридання.



<h4>



Йов 31
<p>1 Я поклав завіт моїм очам і не подумаю про дівчину.
<p>2 І що відділив Бог згори і (яке) достатнє насліддя з висот?
<p>3 Чи згуба не для неправедного і відчуження для тих, що чинять беззаконня?
<p>4 Чи Він сам не побачить мою дорогу і не почислить всі мої кроки?
<p>5 Якщо ж я ходив з тими, що висмівають, якщо ж і моя нога поспішилася на обману,
<p>6 хай вже стану я на справедливе мірило, а Господь знає мою незлобність.
<p>7 Якщо моя нога відійшла з дороги, якщо ж і моє серце пішло за оком, якщо ж і моїми руками я доторкнувся до дарів,
<p>8 хай сію я й інші хай зїдять, хай же буду без кореня на землі.
<p>9 Якщо моє серце пішло за жінкою іншого чоловіка, якщо і я присів при її дверях,
<p>10 хай же і моя жінка вгодить іншому, а мої немовлята хай будуть впокорені.
<p>11 Бо опоганити заміжню жінку - це гнів люті не до спинення.
<p>12 Бо це огонь, що горить на всіх сторонах, а куди лиш напав, з кореня знищив.
<p>13 Якщо ж і знехтував я судом мого слуги чи служниці, як вони в мене судилися,
<p>14 що ж зроблю, коли Господь мені вчинить допит? Якщо ж і відвідає, яку відповідь дам?
<p>15 Чи не так як і я повстав в лоні, повстали і вони? Ми ж повстали в тім же лоні.
<p>16 А немічні задовільнили потребу, яку лиш мали, я ж не відкинув око вдови.
<p>17 Якщо я і сам їв кусень мого хліба і сироті не подав.
<p>18 Бо я від моєї молодості вигодовував (сироту) як батько і наставив від лона моєї матері.
<p>19 Якщо ж і я не зглянувся на нагого, що гинув, і не зодягнув,
<p>20 а слабкі мене не поблагословили, а їхні рамена не грілися з постригу моїх ягнят,
<p>21 якщо я підняв проти сироти руку в надії, бо у мене була велика поміч,
<p>22 хай же відпаде моє рамено від ключиці, а моя рука хай буде знищена від ліктя.
<p>23 Бо мене охопив господний страх, і одержане від нього не стерплю.
<p>24 Якщо я поклав золото як мою силу, якщо ж і на дорогоцінний камінь я поклав надію,
<p>25 якщо ж і я зрадів коли моє багацтво стало великим, якщо ж і на безчисленне я поклав мою руку,
<p>26 чи не побачу сонце, що сходить, що заходить, а місяць, що маліє? Бо це не від них.
<p>27 І якщо потайки обманене було моє серце, якщо ж і поцілував я мою руку, приклавши до моїх уст,
<p>28 і це вже мені хай вважається за найбільше беззаконня, бо я збрехав перед Господом Всевишним.
<p>29 Якщо ж і зрадів я упадком моїх ворогів і моє серце сказало: Добре,
<p>30 хай вже моє ухо почує моє прокляття, хай, отже, шепче нарід, як мені зло чинять.
<p>31 Якщо ж часто мої служниці сказали: Отже, хто дав би нам насититися його тілом? Хоч я був дуже добрий.
<p>32 Чужинець не мешкав назовні, а мої двері були відкриті для кожного, що приходив.
<p>33 Якщо ж грішачи я несвідомо скрив мій гріх,
<p>34 бо я не засоромився великої юрби, щоб перед ними не визнаватися. Якщо ж і дозволив я слабому вийти від моїх дверей з порожним подолком,
<p>35 хто мені дасть слухача? Якщо я не побоявся господньої руки, а письмо, яке я мав проти когось,
<p>36 читав я, поклавши як вінець на рамена,
<p>37 і якщо його не віддав я, подерши і нічого не взявши від боржника.
<p>38 Якщо проти мене коли земля застогнала, якщо і її борозди разом заплакали,
<p>39 якщо і я зїв її силу сам без ціни, якщо ж я і засмутив, взявши душу господаря землі,
<p>40 замість пшениці хай мені вийде будяк, а замість ячменю бурян. І спинився Йов від слів.



<h4>



Йов 32
<p>1 Замовкли ж і три його друзі, щоб більше не відповідати Йовові. Бо Йов був праведний перед ними.
<p>2 Розлютившись Еліус син Варахіїла, Вузіт з роду Рам з Авсітідійської країни, розлютився ж дуже на Йова, тому що він проголосив себе праведним перед Господом.
<p>3 І дуже розлостився проти трьох друзів, тому що не змогли відповісти Йовові і поклали його за безбожного.
<p>4 А Еліус стерпів дати відповідь Йовові, тому що вони старші від нього днями.
<p>5 І побачив Еліус, що немає відповіді в устах трох мужів, і розлостився своїм гнівом.
<p>6 Підібравши ж Еліус син Варахіїла Вузіт, сказав: Я ж є наймолодший в часі, а ви є старші. Тому я замовчав, боючись сповістити вам своє вміння.
<p>7 Я сказав, що: Це не час, що говорить, а в багатьох роках не пізнали мудрости.
<p>8 Але дух є в смертних людях, а вдихання Вседержителя є те, що навчає.
<p>9 Не многолітні мудрі, ані не старці знають суд.
<p>10 Тому я сказав: Послухайте мене, і я сповіщу вам те, що знаю.
<p>11 Послухайте мої слова. Бо скажу вам, що слухаєте, доки не дослідите слова.
<p>12 І так як ви зрозумію, і ось не було в вас того, що оскаржував Йова, що відповідав на його слова.
<p>13 Щоб ви не сказали: Ми знайшли мудрість, додали ми Господеві.
<p>14 Чоловікові ж наказали ви сказати ці слова.
<p>15 Вони жахнулися, більше не відповіли, в них слова пропали.
<p>16 Я був терпеливий, бо не говорили, бо стояли, не відповіли.
<p>17 А Еліус підібравши говорить:
<p>18 Знову говоритиму, бо я є повний слів, бо мене вбиває дух живота.
<p>19 А мій живіт наче бордюг солодкого молодого вина, що кипить, що завязаний, чи наче надутий ковальський міх.
<p>20 Я заговорю, відкривши губи, щоб спочити.
<p>21 Бо я не соромитимуся людини, але ані не боятимуся смертної людини.
<p>22 Бо не вмію подивляти обличчя. Якщо ж ні, і мене поїсть міль.



<h4>



Йов 33
<p>1 Ні, але ж послухай, Йове, мої слова і мою мову.
<p>2 Отже послухай, бо я відкрив мої уста, і мій язик заговорив.
<p>3 Моє серце чисте від слів, а розум моїх губ розуміє чисте.
<p>4 Божий дух це той, що мене створив, а дихання Вседержителя мене навчає.
<p>5 Якщо можеш, дай мені на це відповідь. Потерпи, стань ти проти мене і я проти тебе.
<p>6 Ти зліплений з глини, так як і я, ми зліплені з того самого.
<p>7 Мій страх тебе не замішає, ані моя рука не буде тяжка на тобі.
<p>8 Тільки ти заговорив до моїх ух, я почув голос твоїх слів.
<p>9 Тому що ти говориш: Я є чистий, я не згрішив, я ж є непорочний, бо я не вчинив беззаконня.
<p>10 Він же знайшов вину проти мене, а вважає мене за ворога.
<p>11 Він же поклав мою ногу в колоди, а стеріг всі мої дороги.
<p>12 Бо як ти говориш: Я праведний, і мене Він не вислухав? Бо вічний є Той, що над земними людьми.
<p>13 Ти ж говориш: Чому Він не почув всі слова моєї правди?
<p>14 Бо Господь раз заговорить, а вдруге в сні,
<p>15 чи в нічнім повчанні, так як коли нападе на людей жахливий страх в сні на ліжку.
<p>16 Тоді Він відкриє ум людей, в цих їх видіннях страху настрашив,
<p>17 щоб відвернути людину від неправедності, а його тіло спасти від упадку.
<p>18 Той пощадив же його душу від смерти і щоб він не упав на війні.
<p>19 Знову ж оскаржив його хворобою на ліжку і задубіло множество його костей.
<p>20 Всяку ж їжу пшениці не зможе він прийняти і його душа забажає їжу,
<p>21 аж доки не зігниє його тіло і покаже його голі кості.
<p>22 Його ж душа наблизилася до смерти, а його життя в аді.
<p>23 Якщо буде тисяча смертоносних ангелів, ні один з них його не зранить. Якщо пізнає серцем, щоб повернутися до Господа, сповістити ж людині своє оскарження, показати ж його провину,
<p>24 Він пристане (до нього), щоб той не впав у смерть, а обновить його тіло, так як тинк на стіні, кості ж його наповнить кістяним мозгом.
<p>25 Він мяким зробить його тіло, наче (тіло) немовляти, поставить же його мужним між людьми.
<p>26 Як помолиться він до Господа, і сприйнятий Ним буде, ввійде ж з чистим лицем з визнаванням. Бо Він віддасть людям справедливість.
<p>27 Тоді людина так заскаржить сама себе, кажучи: Що я довершив, і не за справедливістю покарав мене за те, що я згрішив.
<p>28 Спаси мою душу, щоб не піти в зітління, і моє життя побачить світло.
<p>29 Ось все це з мужем чинить Сильний трьома дорогами.
<p>30 Але спаси мою душу від смерти, щоб моє життя хвалило його в світлі.
<p>31 Послухай, Йове, і вислухай мене. Замовкни, і я заговорю.
<p>32 Якщо є слова, відповідж мені. Заговори, бо бажаю, щоб ти був оправданий.
<p>33 Якщо ні, ти мене послухай. Мовчи, і я тебе навчу мудрости.



<h4>



Йов 34
<p>1 Підібравши ж, Еліус каже:
<p>2 Послухайте мене мудрі. Послухайте досвідчені.
<p>3 Бо ухо досліджує слова, і горло куштує їжу.
<p>4 Суд чинемо собі самим, знаємо в собі те, що добре.
<p>5 Бо сказав Йов: Я є праведний, Господь відняв мені суд,
<p>6 вчинив неправду моєму судові, моя стріла сильна без неправедности.
<p>7 Хто такий чоловік, як Йов, що пє погорду наче воду
<p>8 не згрішивши, ані не бувши безбожним, чи не приставши до дороги з тими, що чинять беззаконня, щоб піти з беззаконними?
<p>9 Не говори бо, що: Не буде відвідин чоловіка. І відвідини йому від Господа.
<p>10 Тому, розумні серцем, послухайте мене: Хай не буде, щоб я перед Господом був безбожним і перед Вседержителем журив праведного.
<p>11 Але хай Він віддасть чоловікові так як чинить кожний з них, і на стежці чоловіка знайде його.
<p>12 Думаєш же, що Господь погане чинить? Чи Вседержитель замішає суд?
<p>13 Він що зробив землю. Хто ж є той, що творить піднебесну і все що існує?
<p>14 Бо якщо бажають сприйняти і дух в собі задержати,
<p>15 помре всяке тіло разом, всякий же смертний чоловік в землю відійде, з якої і виліплений.
<p>16 Якщо ж не сприймаєш, послухай це, послухай голос слів.
<p>17 Глянь ти на того, що ненавидить беззаконня і нищить лукавих що є вічний праведний.
<p>18 Безбожний той, що каже цареві: Переступаєш закон; Ви безбожні, володарям.
<p>19 Хто не завстидався обличчя шляхотного, ані не вміє честь віддати мужам, пошанувати їхнього лиця.
<p>20 Марним же їм буде кричати і благати мужа. Бо вчинили проти закону відвертаючи слабих.
<p>21 Він бо бачить людські діла, не оминуло же його нічого з того, що чинять,
<p>22 ані не буде місця сховатися тим, що чинять беззаконня.
<p>23 Бо не на чоловіка покладе ще. Бо всіх бачить Господь,
<p>24 що сприймає недослідиме, славне ж і невимовне, яким немає числа.
<p>25 Що виявляє їхні діла і поверне ніч, і упокориться.
<p>26 Він же погасив безбожних, вони ж видні перед ним,
<p>27 бо відвернулися від божого закону, а його оправдання не пізнали
<p>28 щоб нанести на нього крик бідних, і крик бідних буде вислуханий.
<p>29 І Він тишину подасть і хто засудить? І сховає лице, і хто його побачить? І Він проти народів і проти людини разом,
<p>30 царем наставляючи дволичну людину через нарікання народу.
<p>31 Бо до сильного той, що говорить: Забрав я, не візьму в заклад.
<p>32 Без себе побачу, ти покажи мені. Якщо я вчинив неправедність, не простягну.
<p>33 Чи не від тебе домагатиметься її? Бо відкладеш, бо ти вибереш і не я. І що взнав ти говори.
<p>34 Тому розумні серцем скажуть це, чоловік же мудрий почув моє слово.
<p>35 Йов же не за розумом сказав, слова ж його не з вмінням.
<p>36 Ну ж але навчися, Йове, не дай ще відповіді, наче нерозумні,
<p>37 щоб не додали ми до наших гріхів, беззаконня ж нам зарахується, що багато слів говоримо перед Господом.



<h4>



Йов 35
<p>1 Взявши ж Еліус говорить:
<p>2 Що це вважав ти на суді? Ти хто є, що ти сказав: Я є праведний перед Господом?
<p>3 Чи скажеш: Що вчиню, згрішивши?
<p>4 Я дам відповідь тобі і трьом друзям.
<p>5 Поглянь на небо і подивися, поглянь же на хмари, як вони високо від тебе.
<p>6 Якщо ти згрішив, що вчиниш? Якщо ж і багато беззаконня ти вчинив, що можеш зробити?
<p>7 А тому що, отже, ти праведний, що йому даси? Чи що візьметься з твоєї руки?
<p>8 Твоя безбожність чоловікові подібному до тебе, і твоя праведність людському синові.
<p>9 Закричать ті, що переслідувані багатьма, закличуть від рамен багатьох.
<p>10 І він не сказав: Де є Бог, що мене створив, що настановляє нічні сторожі,
<p>11 що відділює мене від чотироногих землі, від птахів неба?
<p>12 Там закричать, і (ніхто) не почує, і від зарозумілості поганих.
<p>13 Бо Господь не бажає бачити погане. Бо Він Вседержитель, Він бачить
<p>14 тих, що довершують беззаконня і Він мене спасе. Судися ж перед Ним, чи можеш його хвалити так, як є.
<p>15 І тепер, немає того хто провіряє його гнів, і він не пізнав дуже великий переступ.
<p>16 І Йов безглуздо відкриває свої уста, в незнанні чинить слова тяжкими.



<h4>



Йов 36
<p>1 Додавши ж ще Еліус каже:
<p>2 Підожди мене ще трохи, щоб я тебе повчив. Бо ще в мені є мова.
<p>3 Прийнявши моє вміння здалека, моїми ж ділами скажу праведне
<p>4 поправді і не слова неправедні. Неправедно розумієш.
<p>5 Впізнай же, що Господь не відкине незлобного. Сильний кріпостю серця
<p>6 безбожних не оставить живими і бідним дасть суд.
<p>7 Він не забере своїх очей від праведного. І (будуть) з царями на престолі і Він їх посадить на побіду, і піднесуться.
<p>8 І якщо будуть звязані в колодах, будуть держані в кайданах бідноти,
<p>9 і Він їм сповістить їхні слова і їхні переступи, бо будуть сильні.
<p>10 Але праведного Він вислухає. І Він сказав, що вони повернуться від неправедности.
<p>11 Якщо почують і послужать, Він закінчить їхні дні в добрі і їхні роки в славі.
<p>12 А безбожний не спасеться, тому що вони не бажають побачити Господа і тому що оскаржувані були непослушними.
<p>13 І лицеміри серцем розбудять гнів. Не закричать, тому що Він їх звязав.
<p>14 Отже, хай помре в молодості їхня душа, а їхнє життя хай зранене буде ангелами,
<p>15 тому що вони завдали смуток немічному і слабкому. А суд лагідних Він видасть.
<p>16 І тому Він обманою видобув тебе з уст ворога. Безодня, потік під нею. І твій стіл зійшов повний жиру.
<p>17 В праведних не забракне суду,
<p>18 а на безбожних буде гнів через безбожність дарів, які приймали з неправедности.
<p>19 Хай тебе свобідно не відверне ум від благання слабких, що є в скруті, і всіх, що кріпляться силою.
<p>20 Не викрадайся вночі, щоб нарід не пішов проти них.
<p>21 Але бережися, не чини зла, бо в цьому ти освободився від бідноти.
<p>22 Ось сильний буде сильним в своїй кріпості. Бо хто є сильний так як Він?
<p>23 Хто ж є той, що досліджує Його діла? Чи хто той, що сказав: Ти вчинив неправедно?
<p>24 Згадай, що Його діла великі, (понад ті), які зробили мужі.
<p>25 Всякий чоловік в собі побачив, скільки є ранених смертних людей.
<p>26 Ось сильний великий, і ми не знатимемо. І число Його літ безконечне.
<p>27 Почислені ж в нього каплі дощу, і вилиються дощем в хмару.
<p>28 Потечуть старинності, а хмара дала тінь на безчисленних смертних людей.
<p>28 Він поставив час скотині, вони знають чин лягання.
<p>28 Чи не дивується твій ум цим всім, чи не міняється твоє серце в тілі?
<p>29 І якщо збагнеш простягнення хмари, рівність його шатра,
<p>30 ось Він простягне над ним лук і Він покрив коріння моря.
<p>31 Бо ними Він судитиме народи, дасть їжу сильному.
<p>32 В руках Він сховав світло і заповів про нього зустрічному.
<p>33 Він сповістить про нього свого друга. (Є) часть і для неправедности.



<h4>



Йов 37
<p>1 І від цього перелякалося моє серце і відірвалося від свого місця.
<p>2 Послухай чутку в гніві господньої люті, і повчання вийде з його уст.
<p>3 Під всім небом його початок, і його світло на крилах землі.
<p>4 За ним закричить голос, загримить в голосі своєї зухвалості, і не змінить їх, бо почує його голос.
<p>5 Загримить сильний своїм подивугідним голосом. Бо Він зробив великі речі, які ми не бачили,
<p>6 приказуючи снігові: Будь на землі. І бурний дощ його сили.
<p>7 Він закарбує руку кожної людини, щоб кожний чоловік взнав свою неміч.
<p>8 Звірі ввійшли під покриття, замовкли на ложі.
<p>9 З кімнат виходять клопоти а зі скель мороз.
<p>10 І від дихання сильного Він дасть мороз, провадить воду як лиш бажає.
<p>11 І вибраного покриває хмара, його світло розжене хмару.
<p>12 І він довколішні (хмари) розжене велінням на їхні діла. Все, що лиш їм заповість, це ним покладене на землі,
<p>13 чи на напімнення, чи на його землю, чи знайде його на милосердя.
<p>14 Послухай це, Йове. Стань, сприйми господню силу.
<p>15 Знаємо, що Бог поставив свої діла, зробивши світло з темряви.
<p>16 Він знає розподіл хмар, а падіння поганих надзвичайні.
<p>17 Твоя одіж тепла. Є тиша на землі.
<p>18 Чи скріпиш з ним на старинність (основи), вони сильні наче видіння литва.
<p>19 Тому повчи мене, що Йому скажемо. І ми перестанемо багато говорити.
<p>20 Чи при мені (є) книга чи став книжник, щоб вставши, я привів чоловіка до мовчання?
<p>21 А світло не є видиме всім, світліє в стариннім (небозводі), наче від нього на хмарах.
<p>22 З півночі хмара золотиста. Над цими велика слава і шана Вседержителя.
<p>23 І не знаходимо іншого подібного до Нього в силі. Він судить праведно, чи не думаєш, що Він слухає?
<p>24 Тому Його боятимуться люди, злякаються Його і мудрі серцем.



<h4>



Йов 38
<p>1 Як перестав же Еліус говорити, заговорив Господь до Йова крізь бурю і хмари:
<p>2 Хто цей, що скриває від Мене раду, що держить слова в серці, а думає від Мене втаїти?
<p>3 Підпережи як муж твої бедра, Я ж тебе запитаю, а ти Мені відповіси.
<p>4 Де ти був коли Я основував землю? Сповісти ж Мені, якщо ти пізнав розум.
<p>5 Чи знаєш хто поклав її міри? Чи шнурком її розміряв?
<p>6 На чому поставлені її стовпи? Хто ж є той, що поклав на ній угольний камінь?
<p>7 Коли звізди повстали, всі мої ангели похвалили Мене великим голосом.
<p>8 Я загородив море брамами, коли родилося, виходячи з лона своєї матері.
<p>9 Я ж поклав її хмару як одяг, Я ж її завинув імлою.
<p>10 Я ж поставив її границі, поклавши замки і брами.
<p>11 Я ж сказав її: Доси підеш і не перейдеш, але в тобі розібються твої хвилі.
<p>12 Чи Я при тобі заповів ранньому світлові, а рання зоря побачила свій чин,
<p>13 щоб схопитися за крила землі, щоб скинути із себе безбожних?
<p>14 Чи ти взявши глиняну землю зліпив живу істоту і дав їй мову на землі?
<p>15 Чи ти забрав світло від безбожних, а знищив рамено гордих,
<p>16 прийшов до джерела моря, ходив стопами по безодні?
<p>17 Чи тобі зі страху відкриваються брами смерті, а дверники аду бачачи тебе перелякалися?
<p>18 Чи ти збагнув широту піднебесної? Сповісти ж мені яка вона є.
<p>19 В якій землі замешкує світло, а яке місце темряви?
<p>20 Чи ти Мене поведеш до їхніх околиць? Чи і ти вивідав їхні стежки?
<p>21 Знаю, отже, що ти тоді народився, а число твоїх літ велике.
<p>22 Чи ж ти пішов до скарбів снігу, і ти побачив скарби граду.
<p>23 Воно відкладене тобі на час ворогів, на день війни і битви.
<p>24 Звідки виходить мороз чи розсівається південний вітер на піднебесну?
<p>25 Хто ж приготовив русло для зливного дощу, а дорогу громам,
<p>26 щоб посилати дощ на землю, де не(має) чоловіка, (на) пустиню, де немає в ній людини,
<p>27 щоб наситити незаселену і непрохідну (землю) і видати ріст зелені?
<p>28 Хто є батько дощу? Хто ж є той, що породив краплі роси?
<p>29 З якого ж лона виходить лед? А хто на небі породив мороз,
<p>30 який сходить наче вода, що тече? Лице ж безодні хто оснував?
<p>31 Чи ти збагнув звязь Плеади і відкрив огорожу Оріона?
<p>32 Чи ти відкриєш Мазурот в своїм часі і чи притягнеш Вечірню зорю за її чуб?
<p>33 Чи ти знаєш переміни неба чи те, що стається разом на піднебесній?
<p>34 Чи ти покличеш хмару голосом, і вона тебе послухається трясінням зливної води?
<p>35 Чи пішлеш блискавиці і вони підуть? Чи скажуть тобі: Що є?
<p>36 Хто ж дав жінкам мудрість ткання чи вміння вишивання?
<p>37 Хто ж числить хмари в мудрості, а прихилив небо до землі?
<p>38 Розлився порох наче земля, Я ж приліпив його наче куб до каменя.
<p>39 Чи ти вполюєш їжу левам, а наповниш душі зміїв?
<p>40 Бо вони перелякалися на своїх ліжках, сидять в лісах, чатуючи.
<p>41 Хто ж приготовив їжу вороні? Бо її пташата закричали до Господа, блукаючи, шукаючи їжі.



<h4>



Йов 39
<p>1 Чи ти взнав час народження диких кіз на камені, а підстеріг болі оленів?
<p>2 Чи ти почислив їхні повні місяці до народження, а розвязав їхні болі?
<p>3 Чи ти вигодував їхніх дітей без страху? Чи ти відпустиш їхні болі?
<p>4 Відійдуть їхні діти, розмножаться в нащадках, вийдуть і не повернуться до них.
<p>5 Хто ж є той, що свобідним пустив дикого осла, а хто розвязав його кайдани?
<p>6 Я поклав йому життя в пустині і його поселення - соляні місця.
<p>7 Висміваючи численний нарід міста, а не чуючи оскаржень податківця,
<p>8 він оглядає гори - своє пасовисько і шукає за всякою зеленню.
<p>9 Чи тобі забажає служити однорог чи (захоче) лягти при твоїх яслах?
<p>10 Чи ти привяжеш пасами його ярмо, чи він протягне тобі борозди в рівнині?
<p>11 Ти ж на нього поклав надію, тому що його сила велика, а чи доручиш йому твої діла?
<p>12 Чи віриш, що він тобі віддасть насіння, внесе тобі до току?
<p>13 Крило миле в нееласа, якщо зачне асіда і пташенят.
<p>14 Бо оставить на землі свої яйця і на землі зігріває
<p>15 і він забув, що нога розкине і звірі поля потопчуть.
<p>16 Ствердла вона до своїх дітей наче (вони) не її, на дармо потрудилася без страху.
<p>17 Бо задержав Бог від неї мудрість і не вимірив їй розуму.
<p>18 В часі піднесеться на висоту, висміє коня і його вершника.
<p>19 Чи ти дав коневі силу, зодягнув йому на шию страх?
<p>20 Дав же йому озброєння, а славу зі сміливістю його грудям?
<p>21 Копаючи герцює в рівнині, виходить на долину зі силою.
<p>22 Зустрічним стрілам сміється і не відвернеться від заліза:
<p>23 Проти нього грає лук і меч,
<p>24 і гнівом знищить землю і не повірить, доки труба не дасть знаку.
<p>25 А як труба дає знак говорить: Добре, здалека занюхує бій з поскаком і іржанням.
<p>26 Чи з твого вміння повстав яструб, простягнувши крила, непорушно дивлячись на південь?
<p>27 Чи на твій приказ орел підноситься вгору, а ґриф мешкає, сидячи на своїм гнізді,
<p>28 на краю скелі і сховано?
<p>29 Будучи там він шукає їжі, його очі здалека бачать.
<p>30 А його пташенята копирзаються в крові, зразу знаходять те місце, де лиш будуть трупи.



<h4>



Йов 40
<p>1 І Господь Бог відповів Йову і сказав:
<p>2 Чи належно він відкидає суд, чи не той хто оскаржує Бога дасть відповідь за це?
<p>3 Підібраши ж Йов каже Господеві:
<p>4 Як то ще я суджуся упімнений і оскаржую Господа, слухаючи це, будучи нічим? Я ж яку відповідь на це дам? Я покладу руку на мої уста. Я раз заговорив, а вдруге не додам.
<p>6 Ще ж підібравши Господь сказав до Йова з хмари:
<p>7 Ні, але підпережи як муж твої бедра: Раз ти заговорив, а Я запитаю тебе, ти ж Мені відповіси.
<p>8 Не відклади мого суду. Чи (тобі) здається, що Я з тобою повівся інакше, ніж щоб ти виказався праведним?
<p>9 Чи твоя рука є (така) як господня, чи голос як Його гриміння?
<p>10 Візьми ж висоту і силу, зодягнися ж в славу і честь.
<p>11 Пішли ангелів з гнівом, а впокори кожного зарозумілого,
<p>12 винищи ж гордовитого, а безбожного зразу вигуби,
<p>13 сховай же зізовні в землі разом, а їхні лиця сповни безчестям.
<p>14 Бо (тоді) визнаю, що твоя правиця спроможна спасти.
<p>15 Але гляди на звірів, що у тебе. Вони їдять траву подібно до волів.
<p>16 Ось же сила його в бедрах, а кріпость у пупці живота.
<p>17 Він поставив хвіст наче кипарис, а його сухожилля сплетене.
<p>18 Його ребра - мідяні ребра, а його хребет з литого заліза.
<p>19 Це є початок господнього творіння, воно зроблене, щоб було висміяне його ангелами.
<p>20 Пішовши ж на скелисту гору, він зробив радість чотироногим в тартарі.
<p>21 Він спить під всіляким деревом при лозі і тростині і траві.
<p>22 Його отінюють великі дерева з гілками і гілки верби.
<p>23 Якщо буде повінь він не відчує, він вірить, що Йордан потече йому до уст.
<p>24 Чи його оком (хтось) його візьме, як схоплений буде в пастку, чи проколять ніздрі?
<p>25 Чи поведеш змія вудкою, чи покладеш вуздечка на його ніздрі?
<p>26 Чи вкладеш кільце в його ніздрі, і чи шилом проколиш його губу?
<p>27 Чи вимовить до тебе прохання, лагідно прозьбою?
<p>28 Чи зробить з тобою завіт, а чи візьмеш його за вічного раба?
<p>29 Чи гратимешся ж з ним наче з птахом, чи привяжеш його наче горобця для дитини?
<p>30 Чи годуються ним народи, а чи ділять його роди Фенікійців?
<p>31 А все що пливе, зібравшись, не принесуть одну скіру його хвоста і в кораблях рибалок його голову.
<p>32 А ти покладеш на нього руку, згадавши війну, що була в його тілі, і хай більше не буде.



<h4>



Йов 41
<p>1 Чи ти його не побачив, ані не здивувався ти над сказаним (про нього)?
<p>2 Чи ти не побоявся, тому що воно приготовлене Мені? Бо хто є той, що Мені протиставиться?
<p>3 Чи хтось стане проти Мене і встоїться, чи не вся піднебесна моя?
<p>4 Не замовчу задля нього, і слово сили помулує рівного собі.
<p>5 Хто відкриє лице його одіння? А до складки його броні хто ввійде?
<p>6 Хто відкриє двері його лиця? Довкруги його зубів - страх.
<p>7 Його внутреності - мідяні щити, а його звязь наче камінь сміріт.
<p>8 Один до одного пристають, а дух не пройде крізь нього.
<p>9 Чоловік пристане до свого брата, вони держаться разом і не відділяться.
<p>10 Як пчихає він світиться світло, а його очі вигляд ранньої зорі.
<p>11 З його уст виходять горіючі світила і викидаються решітки огня.
<p>12 З його ніздрів виходить дим печі, що горить огнем угля.
<p>13 Його душа вугілля, а з його уст виходить полумінь.
<p>14 В його шиї замешкує сила, знищення перед ним біжить.
<p>15 Мязи його тіла зліпилися. Як зливає (хтось) на нього, він не порушиться.
<p>16 Серце його закріплене наче камінь, а стало наче непорушне ковадло.
<p>17 Як він повертається (це) страх чотироногим звірам, що скачуть на землі.
<p>18 Якщо його зустрінуть списи, нічого не зроблять вкинений спис і броня.
<p>19 Бо ж він вважає залізо за полову, а мідь за гниле дерево.
<p>20 Його не рушить мідяний лук, а він вважає того, що кидає каміння, за траву.
<p>21 Тростиною вважаються молоти, а він висміює махання огнем.
<p>22 Його лежанка - острі цвяхи, а все золото моря під ним наче глина без міри.
<p>23 Приводить до кипіння безодню наче мідь, він море вважає за посудину з мастю,
<p>24 а тартар безодні за полоненого. Він вважає безодню за прохід.
<p>25 На землі немає нікого подібного до нього, зробленого, щоб ним гралися мої ангели.
<p>26 Він бачить все високе, а сам є царем всого, що у водах.



<h4>



Йов 42
<p>1 Підібравши ж Йов каже Господеві:
<p>2 Я знаю, що Ти все можеш, а Тобі ніщо неможливе.
<p>3 Бо хто є той, що від Тебе скриває раду? Хто щадить слова і думає скритися від Тебе? Хто ж сповістить мені те, що я не знав, велике і подивугідне, що я не впізнав?
<p>4 Послухай же мене, Господи, щоб і я заговорив. Я Тебе запитаю, Ти ж мене повчи.
<p>5 Слух же уха я почув про Тебе раніше, а тепер моє око побачило Тебе.
<p>6 Тому я вважав себе поганим і розтаяв, а я вважаю себе за землю і попіл.
<p>7 А сталося після того, як Господь сказав всі ці слова до Йова, промовив Господь до Еліфаса Теманіта: Згрішив ти і твої два друзі. Бо ви не сказали нічого праведного переді Мною, так як мій слуга Йов.
<p>8 А тепер візьміть сім телят і сім баранів і підіть до мого слуги Йова, і він принесе за вас жертви. Мій слуга Йов помолиться за вас, бо прийму хіба лиш його лице. Бо якщо б не він, Я вигубив би вас, бо ви не сказали правду супроти мого слуги Йова.
<p>9 Пішов же Еліфас Теманіт і Валдад Савхіт і Софар Мінейський і зробили так, як їм приказав Господь, і Він відпустив їм гріх задля Йова.
<p>10 А Господь вчинив Йова великим. А як він помолився за друзів, (Бог) відпустив їм гріх. Господь же дав подвійно від того, що було передше в Йова, в подвоєння.
<p>11 А усі його брати і його сестри почули все, що трапилося йому і прийшли до нього, і (прийшли) всі, що його раніше знали. Їдячи і пючи в нього, потішили його, і були охоплені подивом відносно всього, що Господь на нього навів. А кожний дав йому одну ягницю і чотири непозначені золоті драхми.
<p>12 Господь же поблагословив останнє Йова більш ніж попереднє. Його скотина була: чотирнадцять тисяч овець, шість тисяч ослів, тисяча пар волів, тисяча дійних ослиць стада.
<p>13 А йому народилося сім синів і три дочки.
<p>14 І він назвав першу День, а другу Касія, третю ж Амалтеїн Ріг.
<p>15 І в піднебесній не знайдено кращих від них - від дочок Йова. А батько дав їм насліддя між братами.
<p>16 Йов пожив після язви сто сімдесять літ, а він прожив всіх літ двісті сорок вісім. І Йов побачив своїх синів і синів своїх синів до четвертого покоління.
<p>17 І Йов помер старим і повним днів.
<p>18 А записано, що він знову встане з тими, що їх Господь воскресить.
<p>19 Він описаний в Сирійській книзі, а живе в Асійській землі в границях Ідумеї і Аравії, раніше ж було йому імя Йоав.
<p>20 Він, взявши жінку Аравійку, породив сина, якому імя Еннон, а цей був батьком Зари, сином синів Ісави, а матері Восорри, так, що був він пятий від Авраама.
<p>21 І це царі, що царювали в Едомі, якою країною і він царював. Перший Валак син Веора, й імя його міста Деннава. А після Валака (був) Йовав прозваний Йовом. А після нього Асом володар проводир з країни Теманітіди. Після нього Адад син Варада, що вирубав Мадіяма на рівнині Моава, й імя його міста Ґеттем.
<p>22 А ті друзі, що до нього прийшли: Еліфас з Ісава цар синів Теманців, Валдад тиран Савхеів, Софар цар Мінеїв.



