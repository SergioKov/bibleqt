<h2></h2>
<h4>



Осія 1
<p>1 Господне слово, яке було до Осії сина Веіра в днях Озія і Йоатама і Ахаза і Езекії, царів Юди, і в днях Єровоама сина Йоаса, царя Ізраїля.
<p>2 Початок господнього слова до Осії. І Господь сказав до Осії: Ходи візьми собі жінку розпусницю і дітей з розпусти, бо розпустуючи розпустилася земля з позаду Господа.
<p>3 І він пішов і взяв Ґомеру дочку Девилаїма, і вона зачала і породила йому сина.
<p>4 І сказав Господь до нього: Прозви його імя Єзраел, тому що ще трохи і пімщу кров Єзраєли над домом Іия і відверну царство дому Ізраїля.
<p>5 І буде, що в тому дні розібю лук Ізраїля в долині Єзраела.
<p>6 І вона знову зачала і породила дочку. І Він сказав йому: Прозви її імя Не Помилувана, тому що не додам більше милувати дім Ізраїля, але лиш вистроївшись проти, вистроюся проти них.
<p>7 А синів Юди Я помилую і спасу їх в їхньому Господі Бозі, і не спасу їх луком, ані мечем, ані війною, ані колісницями, ані кіньми, ані вершниками.
<p>8 І вона відлучила від грудей Не Помилувану і зачала знову і породила сина.
<p>9 І Він сказав: Прозви його імя Не Мій Нарід, тому що ви не мій нарід, і Я не є ваш.

<h4>
Осія 2
<p>1 І число синів Ізраїля було як морський пісок, якого не можна виміряти, ані почислити, і буде, що на місці, де їм сказано ви Не Мій Нарід, і вони будуть прозвані синами живого Бога.
<p>2 І зібрані будуть разом сини Юди і сини Ізраїля і поставлять собі одну владу і підуть з землі, бо великий день Єзраела.
<p>3 Скажіть вашому братові: Мій Нарід і ваша сестра Помилувана.
<p>4 Судіться з вашою матірю, судіться, бо вона не моя жінка і я не її чоловік. І вигублю її розпусту з перед мого лиця і її чужоложство з посеред її грудей,
<p>5 щоб роздягнути її на наго і поставити її такою, як в дні її народження. І її поставлю як пустиню і зроблю її наче безводну землю, і забю її у спразі.
<p>6 І не помилую її дітей, бо вони діти розпусти.
<p>7 Бо їхня матір розпустувала, засоромила та, що їх породила. Бо вона сказала: Піду за моїми любовниками, тими, що дали мені мої хліби і мою воду і мою одіж і мій льняний одяг і мою олію і все, що мені потрібне.
<p>8 Через це ось Я загороджую її дорогу терням і забудую її дороги, і вона не знайде своєї стежки.
<p>9 І вона гнатиметься за своїми любовниками і їх не дожене. І шукатиме за ними і їх не знайде. І скаже: Піду і повернуся до мого першого чоловіка, бо мені тоді було краще ніж тепер.
<p>10 І вона не взнала, що Я дав їй пшеницю і вино і олію, і помножив для неї срібло. Вона ж зробила Ваалові срібле і золоте.
<p>11 Через це повернуся і заберу мою пшеницю в своїм часі і моє вино в своїм часі і заберу мою одіж і мою льняну одіж, щоб вона не покрила свій сором.
<p>12 І тепер відкрию її нечистоту перед її любовниками, і ніхто її не забере з моєї руки.
<p>13 І відверну всі її радощі, її празники, і її новомісяці, і її суботи, і всі її свята.
<p>14 І знищу її виноградник і її фіґи, про які сказала: Це моя винагорода, яку мені дали мої любовники, і поставлю це на свідчення, і це пожеруть звірі поля і птахи неба і плазуни землі.
<p>15 І пімщуся на ній за дні Ваалів, в яких вона їм кадила і накладала свої кульчики і свої ланцюжки і ходила за своїми любовниками, а Мене забула, говорить Господь.
<p>16 Через це ось Я дам їй заблукати і зведу її до пустині і заговорю до її серця
<p>17 і там їй дам її посідання і долину Ахора, щоб відкрити її розум, і вона там буде впокорена за днями своєї молодості і за днями її приходу з єгипетскої землі.
<p>18 І буде, що в тому дні, говорить Господь, вона назве Мене: Мій чоловік, і більше не назве Мене Ваали,
<p>19 і вигублю імена Ваалів з її уст, і їхні імена більше не згадаються.
<p>20 І завіщаю з ними завіт в тому дні зі звірами поля і з птахами неба і з плазунами землі. І лук і меч і війну розібю в землі і поселю тебе у впевненості.
<p>21 І візьму Собі тебе на віки і візьму Собі тебе в праведности і в суді і в милосерді і в щедрості,
<p>22 і візьму Собі тебе в вірі, і ти пізнаєш Господа.
<p>23 І буде в тому дні, говорить Господь, Я послухаюся неба, і воно послухається землі,
<p>24 і земля послухається пшениці і вина і олії, і це послухається Єзраела.
<p>25 І посію її Собі на землі і помилую Не Помилувану і скажу Не Народові Моєму: Ти мій нарід, і він скаже: Ти є моїм Господом Богом.

<h4>
Осія 3
<p>1 І Господь сказав мені: Ще піди і полюби жінку, що любить погане, і що перелюбна, так як Бог любить синів Ізраїля, і вони дивляться на чужих богів і люблять печене з родзинками.
<p>2 І я собі найняв за пятнадцять срібняків і ґомор ячменю і бурдюк вина
<p>3 і я сказав до неї: Багато днів ти сидітимеш в мене і не підеш, ані не будеш з чоловіком, і я над тобою.
<p>4 Тому що численні дні сини Ізраїля сидітимуть, коли не буде царя, ані не буде володаря, ані не буде жертви, ані не буде жертівника, ані священства, ані явного.
<p>5 І після цього сини Ізраїля повернуться і шукатимуть їхнього Господа Бога і їхнього царя Давида. І будуть в захопленні від Господа і від його добра в останніх днях.

<h4>
Осія 4
<p>1 Послухайте господне слово, сини Ізраїля, тому що в Господа суд проти тих, що живуть на землі, тому що немає правди, ані милосердя, ані пізнання Бога на землі.
<p>2 Клятва і брехня і вбивство і крадіж і чужоложство закишіло на землі, і змішують кров до крові.
<p>3 Через це земля плакатиме зі всіма, що в ній живуть, зі звірами поля і з плазунами землі і з птахами неба, і риби моря зникнуть,
<p>4 щоб ніхто ані не був суджений, ані ніхто не був оскаржений. А мій нарід як оспорюваний священик.
<p>5 І знемагатимеш дні, і знемагатиме і пророк з тобою. До ночі Я уподібнив твою матір.
<p>6 Мій нарід уподібнено до того, що не має пізнання. Тому що ти відкинув пізнання, і Я тебе відкину, щоб ти Мені не служив. І ти забув закон твого Бога, і Я забуду твоїх дітей.
<p>7 За їхнім множеством так вони згрішили проти Мене. Їхню славу Я поставлю в безчестя.
<p>8 Їстимуть гріхи мого народу і в їхніх неправедностях будуть забрані їхні душі.
<p>9 І як нарід так буде і священик, і на ньому Я пімщу його дороги і йому віддам його затії.
<p>10 І їстимуть і не наситяться, вони розпустували і не випрямляться, тому що оставили Господа, щоб зберігати розпусту.
<p>11 І вино і опяніння охопило серце мого народу.
<p>12 На радах допитували, і його палицями сповіщали йому. Вони були зведені духом розпусти і розпустилися від свого Бога.
<p>13 Вони приносили жертви на вершках гір і приносили ладан на горбах, під дубом і тополею i тінистим деревом, бо покриття добре. Через це розпустяться їхні дочки, і ваші невістки чужоложитимуть.
<p>14 І Я не навідаюся до ваших дочок, коли розпустують, і до ваших невісток, коли чужоложать, тому що і вони змішалися з розпусниками і жертвували з втаємниченими, і розумний нарід сплітався з розпусницею.
<p>15 Ти ж, Ізраїлю, не будь невіжею, і Юдо, не входіть до Ґалґали і не йдіть до хати Она і не кленіться живим Господом.
<p>16 Бо як розюшена ялівка розюшеним став Ізраїль. Тепер Господь пастиме їх як ягня на широкому місці.
<p>17 Причасник ідолів Ефраїм поставив собі згіршення,
<p>18 зволив хананеїв. Розпустуючи вони розпустували, полюбили безчестя в їх зарозумілості.
<p>19 Ти є сплетення вітру в її крилах, і завстидаються їхніми жертівниками.

<h4>
Осія 5
<p>1 Послухайте це, священики, і сприйміть, доме Ізраїля, і дім царя, слухайте, тому що до вас є суд, бо ви стали засідкою для сторожі, і так як сіть витягнена над Ітавуріоном,
<p>2 який поставили ті, що полюють за ловом. Я ж ваш напоумитель.
<p>3 Я пізнав Ефраїма, й Ізраїль від Мене не віддалений, тому що Ефраїм тепер розпустував, Ізраїль опоганився.
<p>4 Не дали їхні затії, щоб повернутися до їхнього Бога, бо в них є дух розпусти, а Господа вони не пізнали.
<p>5 І впокореною буде гордість Ізраїля в його лице, й Ізраїль та Ефраїм будуть знеможені в їхніх неправедностях, і з ними знеможеним стане й Юда.
<p>6 З вівцями і телятами підуть шукати Господа і його не знайдуть, бо Він від них звернув,
<p>7 тому що вони оставили Господа, бо чужі діти народилися в них. Тепер їх і їхні часті пожере іржа.
<p>8 Затрубіть трубою на горбах, видайте голос на високих (місцях), сповістіть в домі Она. Жахнувся Веніямин,
<p>9 Ефраїм був на знищення в днях картання. В племенах Ізраїля Я показав вірне.
<p>10 Володарі Юди були як ті, що переставляли границі, на них Я пролию як воду мій напад.
<p>11 Ефраїм переміг свого противника, потоптав суд, бо почав іти за марними.
<p>12 І я як замішання для Ефраїма і як бодило для дому Юди.
<p>13 Й Ефраїм побачив свою хворобу і Юда свій біль, і Ефраїм пішов до ассирійців і післав старців до царя Яріма. І він не зміг вас вилікувати, і не спинив у вас біль.
<p>14 Тому що Я є як пантер для Ефраїма і як лев для дому Юди. І я схоплю і піду і візьму, і не буде того, хто визволяє.
<p>15 І Я піду і повернуся до мого місця, аж доки не пропаде. І шукатимуть моє лице.
<p>15 В їхній скорботі рано встануть до Мене кажучи:

<h4>
Осія 6
<p>1 Підемо і повернемося до нашого Господа Бога, бо Він пограбив і нас вилікує, побє і обвине нас.
<p>2 Вилікує нас по двох днях, в третому дні ми встанемо і житимемо перед Ним,
<p>3 і впізнаємо. Гнатимемося, щоб пізнати Господа, знайдемо його як готовий ранок, і Він прийде до нас, як ранний і пізний дощ для землі.
<p>4 Що тобі зроблю Ефраїме? Що тобі зроблю, Юдо? Ваше милосердя наче рання хмара і наче рання роса, що сходить.
<p>5 Через це Я пожав ваших пророків, Я їх забив словами моїх уст, і мій суд вийде як світло.
<p>6 Тому що Я бажаю милосердя і не жертву, і пізнання Бога радше ніж цілопалення.
<p>7 Ці ж наче людина, що переступає завіт. Там незглянувся на Мене.
<p>8 Ґалаад місто, що чинить марне, що колотить воду,
<p>9 і твоя сила - досвідченого мужа. Священики сховали дорогу, забили Сікіму, бо вчинили беззаконня.
<p>10 В домі Ізраїля Я побачив жахливе, там розпуста Ефраїма. Опоганений Ізраїль і Юда.
<p>11 Почни собі збір винограду коли Я поверну полон мого народу,

<h4>
Осія 7
<p>1 коли Я лікував Ізраїль. І відкриється неправедність Ефраїма і злоба Самарії, бо вони чинили брехню. І злодій до нього ввійде рабуючи, злодій в своїй дорозі,
<p>2 щоб співати разом як співаки своїм серцем. Я згадав всі їхні злоби. Тепер їх окружили їхні затії, вони були перед моїм лицем.
<p>3 В їхніх злах вони розвеселили царів і в їхніх неправдах володарів.
<p>4 Всі чужоложники як горіюча піч щоб печенню спечи полумям, від замішання лою, аж доки воно не вкисне.
<p>5 Дні наших царів. Володарі почали злоститися від вина, він простягнув свою руку з поганцями.
<p>6 Тому що їхні серця розгорілися наче піч коли вони лютують, цілу ніч Ефраїм сповнився сном, вранці загорівся був як полумінь огня.
<p>7 Всі загрілися як піч і пожерли їхніх суддів. Всі їхні царі впали, не було в них того, хто закликав до Мене.
<p>8 Ефраїм він замішався в народах, Ефраїм став пляцком, що не обертається.
<p>9 Чужі пожерли його силу, а він не взнав. І в нього виступили сиві волоски, і він не взнав.
<p>10 І впокорена буде гордість Ізраїля перед його лицем, і вони не повернулися до їхнього Господа Бога і не пошукали Його в цьому всьому.
<p>11 І Ефраїм був як нерозумна голубка, що не має серця. Він прикликав Єгипет і вони пішли до ассирійців.
<p>12 Так як ідуть, Я накину на них мою сіть. Так як птахів неба зведу їх, напоумлю їх в слуху їхньої скорботи.
<p>13 Горе їм, бо вони відійшли від Мене. Вони нещасні, бо були нечесні супроти Мене. А Я їх визволив, вони ж сказали проти Мене брехню.
<p>14 І не закричали до Мене їхні серця, але лиш кричали на їхніх ліжках. За пшеницю і вино кроїлися. Вони були Мною напоумлені,
<p>15 і Я скріпив їхні руки, і вони на Мене задумували зло.
<p>16 Повернулися до нічого, стали наче натягнений лук. Їхні володарі впадуть від меча через ненапоумленість їхнього язика. Це їхня гидота в єгипетскій землі.

<h4>
Осія 8
<p>1 (Я піду) до їхнього лона як земля, як орел на господний дім, тому що вони переступили мій завіт і були безбожні проти мого закону.
<p>2 До Мене закличуть: Боже, ми Тебе пізнали.
<p>3 Бо Ізраїль повернув добро, переслідували ворога.
<p>4 Собі поставили царя і не задля Мене, заволоділи і Мені не сповістили. Їхнє срібло і їхнє золото зробили собі в ідоли, щоб бути вигубленими.
<p>5 Відкинь твоє теля, Самаріє. Розгнівився на них мій гнів. Аж доки не можуть очиститися в Ізраїлі?
<p>6 І це зробив столяр, і не є богом. Чому зводило твоє теля, Самаріє.
<p>7 Бо посіяли знищене вітром, і їхнє знищення їх захопить. Пригорща не мала сили зробити муки. Якщо ж і зробить, чужі її зїдять.
<p>8 Затонув Ізраїль, тепер став в народах як непотрібний посуд.
<p>9 Бо вони пішли до ассирійців. Зацвив сам Ефраїм, полюбили дари.
<p>10 Через це будуть видані в народах. Тепер Я їх прийму, і перестануть вкоротці помазувати царя і володарів.
<p>11 Бо Ефраїм намножив жертівники, на гріхи стали йому улюблені жертівники.
<p>12 Запишу йому множество (приписів) і його закони, за чужі вважалися улюблені жертівники.
<p>13 Тому що коли принесуть в жертву і їстимуть мясо, Господь їх не прийме. Тепер Він згадає їхні неправедності і пімстить їхні гріхи. Вони повернулися до Єгипту і в ассирійців їстимуть нечисте.
<p>14 І забув Ізраїль Того, Хто його створив, і збудували жертівники, і Юда помножив міста з мурами. І пішлю огонь на його міста, і він пожере їхні основи.

<h4>
Осія 9
<p>1 Не радій Ізраїле, ані не веселися так як народи. Тому що ти вчинив розпусту проти твого Бога, ти полюбив дари на всіх токах пшениці.
<p>2 Тік і точило їх не пізнали, і вино їм збрехало.
<p>3 Вони не поселилися в господній землі. Ефраїм поселився в Єгипті, і в Ассирії їдять нечисте.
<p>4 Не полили вино Господеві і не були солодкі до Нього. Жертви їхні наче хліб плачу для них, всі що їдять їх нечисті будуть, тому що їхні хліби для їхніх душ не ввійдуть до господнього дому.
<p>5 Що зробите в день зібрання і в день господнього празника?
<p>6 Через це ось підуть з єгипетских турбот, і їх прийме Мемфіс, і їх поховає Махмас. Їхнє срібло знищення унаслідить, терня в їхніх поселеннях.
<p>7 Прийшли дні пімсти, прийшли дні твоєї віддачі, і буде зло для Ізраїля так як для безумного пророка, чоловіка несеного вітром. Від множества твоєї неправди помножилася твоя безумність.
<p>8 Сторож Ефраїма з Богом. Пророк, покручена пастка на всіх його дорогах, вони поставили безумність в господньому домі.
<p>9 Вони зіпсулися за днями горба. Він згадає їхні неправедності, пімстить їхні гріхи.
<p>10 Я знайшов Ізраїль як виноград в пустині і як сторож в ранній фідзі я побачив їхніх батьків. Вони ввійшли до Веелфеґора і відчужилися на сором, і улюблені стали наче зогиджені.
<p>11 Ефраїм полетів наче птах, їхня слава з родів і болів і зачать.
<p>12 Тому що коли й вигодують їхніх дітей, будуть обездітнені людьми, тому що й горе їм є, моє тіло з них.
<p>13 Ефраїм, як Я побачив, поставили їхніх дітей на полювання, і Ефраїм (готовий), щоб вивести своїх дітей на прошивання (мечами).
<p>14 Дай їм Господи. Що їм даси? Дай їм бездітне лоно і сухі груди.
<p>15 Всі їхні злоби в Ґалґалі, бо там Я їх зненавидів. Через злоби їхніх задумів Я їх викину з мого дому, не додам їх любити. Всі їхні володарі непослушні.
<p>16 Захворів Ефраїм, засушив свої коріння, більше не приніс плоду. Тому то якщо й породять, забю миле їхнього лона.
<p>17 Бог їх відкине, бо вони Його не послухалися, і будуть мандрівниками в народах.

<h4>
Осія 10
<p>1 Ізраїль виноград з гарними галузками, він обильний плід. За множеством його плодів він помножив жертівники, за добром його землі збудували стовпи.
<p>2 Він розділив їхні серця, тепер згинуть. Він розвалить їхні жертівники, в біді будуть їхні стовпи.
<p>3 Тому що тепер скажуть: Немає в нас царя, бо ми не побоялися Господа, а що цар для нас зробить?
<p>4 Говорячи слова, явно брехливо завіщає завіт. Зійде суд наче хабаз на землі поля.
<p>5 При теляті дому Она поселяться ті, що живуть в Самарії, бо його нарід заплакав над ним. І так як його огірчили, зрадіють над його славою, бо він був переселений від нього.
<p>6 І його, звязавши, відвели до ассирійців в дар цареві Ярімові. В дар прийме Ефраїм і засоромиться Ізраїль на його раді.
<p>7 Самарія відкинула свого царя наче ріщя на лиці води.
<p>8 І знищені будуть жертівники Она, гріхи Ізраїля. Терня і хабаз піднімуться на їхні жертівники. І вони скажуть горам: Покрийте нас, і горбам: Впадіть на нас.
<p>9 Від коли горби, згрішив Ізраїль, там стали. Чи не захопить їх війна на горбі над дітьми неправедности?
<p>10 Я прийшов їх напоумити, і народи зберуться проти них коли напоумлюватиму їх за дві їхні неправедності.
<p>11 Ефраїм ялівка навчена любити перемогу, Я ж наступлю на красу її шиї. Вийду на Ефраїма, і промовчу Юді, скріпиться на нього Яків.
<p>12 Сійте собі на праведність, зберіть на плід життя, засвітіть собі світло пізнання, пошукайте Господа аж доки вам не прийдуть плоди праведности.
<p>13 Чому ви промовчали на безбожність і збирали його неправедності, ви їли брехливий плід? Бо ти поклав надію на твої колісниці, на множество твоєї сили.
<p>14 І встане знищення в твому народі, і всі твої (міста), що огороджені мурами, будуть знищені. Як володар Саламан з дому Єроваала, в днях війни розбили об землю матір на дітях.
<p>15 Так зроблю з вами, доме Ізраїля, від лиця вашого зла. Вранці були скинені, скинено царя Ізраїля.

<h4>
Осія 11
<p>1 Тому що Ізраїль дитина, і Я його полюбив і з Єгипту Я покликав його дітей.
<p>2 Так як Я їх покликав, так відходили від мого лиця. Ці давали жертви Ваалам і приносили кадило кованим.
<p>3 І Я звязав Ефраїма, Я взяв його на мою руку, і не впізнали, що Я їх оздоровив.
<p>4 В зітлінні людей Я їх простягнув звязями моєї любови і буду їм наче той чоловік, що бє його по щоках. І погляну на нього, здолаю його.
<p>5 Ефраїм поселився в Єгипті, ассур і він його цар, бо не забажав повернутися.
<p>6 І знеміг меч в його містах і спочив в його руках, і їстимуть за їхніми затіями.
<p>7 І його нарід пристав до своїх поселень, і Бог розлютиться на його шановані (речі), і не підніме його.
<p>8 Що тобі припишу Ефраїме? Чи обороню тебе, Ізраїле? Що тобі припишу? Чи поставлю тебе як Адаму і як Севоїм? Моє серце повернулося в собі, затривожилося моє розкаяння.
<p>9 Не зроблю за гнівом моєї люті, не оставлю вигубити Ефраїма. Тому що Я Бог і не людина. В тобі святий, і не ввійду до міста.
<p>10 Піду за Господом. Наче лев зареве, бо він зареве, і жахнуться діти вод.
<p>11 І жахнуться як птах з Єгипту і як голубка з землі ассирійців. І поверну їх до їхніх домів, говорить Господь.

<h4>
Осія 12
<p>1 Ефраїм окружив Мене брехнею і дім Ізраїля і Юди безбожностями. Тепер Бог їх пізнав, і прозваний буде божим святим народом.
<p>2 А Ефраїм поганий дух, гнався за спекою цілий день, він помножив порожне і марне, і завіщав завіт з ассирійцями, й олія ввійшла до Єгипту.
<p>3 І в Господа суд з Юдою, щоб пімститися на Якові, Він йому віддасть за його дорогами і за його задумами.
<p>4 В лоні він схопив свого брата за пяту і в своїх трудах скріпився до Бога,
<p>5 і скріпився з ангелом і переміг. Вони заплакали і благали мене, в домі Она мене знайшли, і там говорилося до нього.
<p>6 А Господь Бог Вседержитель буде його память.
<p>7 І ти до твого Бога повернешся. Бережи милосердя і суд і постійно надійся на твого Бога.
<p>8 Ханаане, в твоїй руці ярмо неправедности, ти полюбив насильно володіти.
<p>9 І сказав Ефраїм: Тільки я збагатів, я знайшов собі спочинок. Всі його труди не знайдуться в ньому через неправедності, якими він згрішив.
<p>10 Я Господь Бог твій вивів тебе з землі Єгипту, ще поселю тебе в шатрах, так як в день празника.
<p>11 І заговорю до пророків, і Я помножив видіння і Я показався руками пророків.
<p>12 Якщо немає Ґалаада, тоді брехливі були в Ґалґалі володарі, які жертвували, і їхні жертівники як черепахи на землі поля.
<p>13 І відійшов Яків до рівнини Сирії, й Ізраїль послужив за жінку і на жінку чекав.
<p>14 І пророком вивів Господь Ізраїля з Єгипту, і пророком він був збережений.
<p>15 Ефраїм розгнівався і розлютився, і його кров на нього вилиється, і Господь йому віддасть його погорду.

<h4>
Осія 13
<p>1 За словом Ефраїма він взяв оправдання в Ізраїлі і поставив їх Ваалові і помер.
<p>2 І він додав грішити, і зробили собі коване з їхнього срібла за видом ідолів, викінчені діла ремісників для себе. Вони кажуть: Жертвуйте людей, бо пропали телята.
<p>3 Через це вони будуть як рання хмара і як рання роса, що йде, як полова видута з току, і як подих саранчі.
<p>4 Я ж твій Господь Бог, що скріплюю небо і будую землю, Якого руки створили все небесне військо, і Я тобі їх не показав, щоб за ними ходити. І Я вивів тебе з єгипетскої землі. І не знатимеш Бога за вийнятком Мене, і немає того, що спасає, за вийнятком Мене.
<p>5 Я тебе пас в пустині, в незаселеній землі,
<p>6 за їхніми пасовиськами. І вони наповнилися до ситости, і піднялися вгору їхні серця. Через це Мене забули.
<p>7 І Я буду для них як пантер і як леопард на дорозі ассирійців.
<p>8 Я їх зустріну як розлючена ведмедиця і розірву замкнення їхнього серця, і там їх пожеруть лісові левенята, звірі поля їх розірвуть.
<p>9 В твоїм знищенні, Ізраїле, хто поможе?
<p>10 Де цей твій цар? І хай спасе тебе в усіх твоїх містах. Хай тебе судить той, про кого ти сказав: Дай мені царя і володаря.
<p>11 І Я дав тобі царя в моїм гніві і Я держав в моїм гніві
<p>12 діла неправедності. Ефраїм, його гріх схований.
<p>13 Болі наче в тієї, що родить, прийдуть на нього. Це не розумний син, тому він не встоїться в побитті дітей.
<p>14 З руки аду Я їх визволю і з смерти Я їх викуплю. Де твій присуд смерте? Де твоє бодило, Аде? Потіха сховалася від моїх очей,
<p>15 тому що цей розділить між братами. Господь на нього наведе пекучий вітер з пустині, і висушить його течії, спустошить його джерела. Він висушить його землю і ввесь його любий посуд.

<h4>
Осія 14
<p>1 Самарія буде знищена, бо вона повстала проти її Бога. Вони впадуть від меча, і їхні немовлята будуть розбиті об землю, і ті, що мають в їхнім лоні будуть роздерті.
<p>2 Повернися, Ізраїле, до твого Господа Бога, тому що ти знемігся в твоїх беззаконнях.
<p>3 Візьміть з собою слова і поверніться до вашого Господа Бога. Заговоріть до Нього, щоб ви не одержали неправедність і одержали добро, і віддамо плід наших губ.
<p>4 Ассур нас не спасе, на коня не вийдемо. Зовсім не кажім ділам наших рук: Наші боги. Той, що в тобі помилує сироту.
<p>5 Я вилікую їхні поселення, явно їх полюблю, тому що Я відвернув від них мій гнів.
<p>6 Буду як роса для Ізраїля, він зацвите як цвіт і вкине свої коріння як Ліван.
<p>7 Підуть його галузки, і буде наче плідна оливка, і його запашність як Лівану.
<p>8 Повернуться і сядуть під його тінню, житимуть і опяніють від пшениці. І його память зацвите як виноградник, як вино Лівану.
<p>9 В Ефраїмі, що ще йому й ідолам? Я його впокорив, і Я його скріплю. Я як тінистий кедр, в Мені знайдеться твій плід.
<p>10 Хто мудрий і це зрозуміє? Чи розумний і це пізнає? Тому що господні дороги прямі, і ними підуть праведні, а беззаконні стануть немічними на них.



