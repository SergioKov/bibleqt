<h2></h2>
<h4>Послання Єремії (Варух 6)
<p>1 [Послання Єремії у грецькому Старому Заповіті ("переклад семидесяти") знаходиться в кінці книги Варуха (6 розділ)]
	
Через гріхи, якими ви згрішили перед Богом, ви будете попроваджені до Вавилону полоненими Навуходоносором вавилонським царем.
<p>2 Отже, ввійшовши до Вавилону, будете там багато літ і довгий час аж до семи родів, а після цього Я виведу вас звідти з миром.
<p>3 Тепер же побачите у Вавилоні сріблих і золотих і деревяних богів, яких носять на раменах, що наводять страх на народи.
<p>4 Отже, не бійтеся, щоб і ви, відсторонюючись від чужинців, відсторонилися і хай вас не охопить страх від них,
<p>5 бачачи нарід впереді і позаду себе, що їх почитають, а скажіть в умі: Тобі належиться покланятися, Владико.
<p>6 Бо мій ангел є з вами, а він досліджує ваші душі.
<p>7 Бо їхній язик виструганий митцем, а вони позолочені і посріблені, брехливі і не можуть говорити,
<p>8 і так наче для прикрашеної дівчини, беручи золото, приготовляють вінці на голови їхніх богів.
<p>9 І буває, що часом священики забирають від своїх богів золото і срібло і вживають для себе самих, а дадуть з них і тим, розпусницям, що під дахом.
<p>10 А вони їх прикрашують як людей одежами, сріблих і золотих і деревяних богів. Ці ж не спасаються від іржі і молів.
<p>11 Як вони зодягнені багряною одіжжю, обтирають їхнє лице через хатний порох, якого на них є багато.
<p>12 І він має скипетр як людина, суддя країни, який не вигублює того, що грішить проти нього.
<p>13 А має меч в правиці і сокиру, а вона його не спасає від війни і злодіїв.
<p>14 Звідти є явним, що вони не є богами. Отже, не бійтеся їх.
<p>15 Бо так як розбитий людський посуд стає непотребом, такими є їхні боги, як вони поставлені в домах.
<p>16 Їхні очі є повні пороху від ніг тих, що входять.
<p>17 І так як для когось, що зневажив царя, є загороджені двори, наче виведеному на смерть, так священики скріплюють їхні доми дверима і замками і засувами, щоб не були ограблені злодіями.
<p>18 Засвічують світила і більше ніж собі, з яких вони ніяке не можуть бачити.
<p>19 Бо вони наче поліно, що в хаті, а їхні серця, кажуть, є облизані, як плазуни з землі їдять їх і їхню одіж вони не відчувають.
<p>20 Вони почорніли на своїх лицях від диму, що в домі.
<p>21 На їхнє тіло і на голову сідають лилики, ластівки і птахи, так само ж і коти.
<p>22 Звідси пізнаєте, що вони не є богами. Отже, не бійтеся їх.
<p>23 Бо золото, що лежить на прикрасу, якщо хто не зітре (з нього) ржі, воно не заблистить. Бо вони ані не відчували коли були відливані.
<p>24 За всяку ціну купують тих, в яких немає духа.
<p>25 Без ніг вони носяться на раменах виказуючи власну нечесність людям, а й їхні слуги засоромлюються, тому що як колись впаде на землю, самі встати (не можуть).
<p>26 Ані само собою він не порушиться, якщо хтось його поставить стояти, ані якщо буде нахилений, не випростується, але їм ставиться дари так як мертвим.
<p>27 Жертвами ж, які їм віддані послуговуються їхні священники. Так само ж і жінки засолюючи з цього не дають ані бідному, ані немічному. До їхніх жертов доторкаються відлучена і та, що щойно народила.
<p>28 Отже, знаючи з цього, що вони не є богами, не бійтеся їх.
<p>29 Бо як можуть назватися богами? Бо жінки служать сріблим і золотим і деревяним богам.
<p>30 І в їхніх домах священики сидять, маючи роздерту одіж і оголені голови і бороду, (і) їх голови непокриті.
<p>31 А вони ревуть кричачи перед їхніми богами так як дехто на тризні мерця.
<p>32 Забравши з їхньої одежі священики зодягають своїх жінок і дітей.
<p>33 Вони не зможуть віддати, ані коли терплять щось злого, ані коли добре. Вони не можуть поставити царів, ані забрати.
<p>34 Так само, ані не можуть дати багацтво, чи мідь. Якщо хтось помолившись до них молитвою, не дасть, не домагатимуться.
<p>35 Людину від смерти не спасають, ані не визволять малого від сильного.
<p>36 Сліпу людину не привернуть до видіння, не визволять людину, що є в біді.
<p>37 Вдову не помилують, ані не зроблять добро сироті.
<p>38 Деревяні і позолочені і посріблені (боги) є подібними до каменя з гори, а ті, що їм служать завстидаються.
<p>39 Отже, як можна думати чи називати їх богами?
<p>40 А ще і як їх халдеї обещещують, вони, коли бачать німого, що не може говорити, принісши до Вила, моляться, як до того, що спроможний чути, щоб він заговорив,
<p>41 і вони, зрозумівши, не можуть їх оставити, бо не мають зрозуміння.
<p>42 А жінки оперезані шнурками на дорогах сидять, палять полову.
<p>43 Коли якась з них притягнена кимось з проходячих переспить, ганьбить ближню, бо вона не удостоїлася так як і та, ані її шнурок не був розірваний.
<p>44 Все, що в них стається, брехливе. Отже, як можна вважати чи називати їх богами?
<p>45 Вони зроблені теслями і золотарями. Нічим іншим не стають від того, чим митці бажають щоб вони були.
<p>46 І ті, що їх творять не стають довговічними. Як же може ними створене бути богами?
<p>47 Бо вони оставили брехню і погорду тим, що пізніше прийдуть.
<p>48 А коли на них найде війна і зло, священики радяться між собою куди з ними сховаються.
<p>49 Отже, як не можна збагнути, що не є богами, ті, що не спасають себе від війни, ані від зла?
<p>50 Бо будучи деревяними і позолоченими і посрібленими пізнається з цього, що вони брехливі. Всім народам і царям буде явним, що вони не є богами, але діла людських рук, і в них немає ніякого божого діла.
<p>51 Отже, кому не є відомим, що вони не є богами?
<p>52 Бо вони не поставлять царя країни, ані не дають людям дощ,
<p>53 а свій суд не судять, ані не визволяють обидженого, будучи безсилі. Вони так як круки між небом і землею.
<p>54 Бо коли огонь впаде на дім деревяних чи позолочених чи посріблених богів, їхні священики втечуть і спасуться, а вони всередені згорять так як поліна.
<p>55 А царям і воякам вони не протиставитимуться.
<p>56 Отже, як можна сприймати чи думати, що вони є богами?
<p>57 Ані від злодіїв, ані від розбійників не спасуться деревяні й посріблені й позолочені боги, з яких сильні забирають золото й срібло і підуть, взявши одіж, що на них, ані вони самим собі не поможуть.
<p>58 Тому краще бути царем, що виказує свою мужність, чи в хаті потрібним посудом, яким послуговується власник, ніж фальшивими богами, чи й дверима в домі, що спасають те, що в ньому є, радше ніж фальшивими богами, і деревяним стовпом в царськім домі, радше ніж фальшивими богами.
<p>59 Бо сонце і місяць і звізди, будучи ясними і післаними на потребу, є послушні.
<p>60 Так само і блискавка, коли зявиться, вона є гарною. Через це і вітер дме в кожній країні.
<p>61 І коли хмарам Бог прикаже піти на всю вселенну, вони виповняють приказане. А огонь післаний згори винищити гори і ліси, чинить приказане.
<p>62 А ці, ані видом, ані своїми силами не є подібні.
<p>63 Тому ані не можна вважати, ані не (можна) називати їх богами, коли вони не є спроможні, ані суд судити, ані робити людям добро.
<p>64 Отже, знаючи, що вони не є богами, не бійтеся їх.
<p>65 Бо царів вони, ані не прокленуть, ані не поблагословлять.
<p>66 А знаки в народах на небі не покажуть, ані не засяють як сонце, ані не засвітяться як місяць.
<p>67 Кращі від них звірі, які можуть собі помогти втечею до сховки.
<p>68 Отже, ніяким способом нам не є явним, що вони є богами. Тому не бійтеся їх.
<p>69 Бо так як в городі страшак нічого не стереже, такі їхні деревяні і позолочені і посріблені боги.
<p>70 Тому то їхні деревяні і позолочені і посріблені боги подібні й до колючого дерева в городі, на яке сідає всякий птах, так само ж і до мертвого покиненого в темряві.
<p>71 А від порфіри і мармору, які на них гниють, пізнаєте, що вони не є богами. Вони ж вкінці будуть зїджені, і буде ганьба в країні.
<p>72 Отже, кращою є праведна людина, що не має ідолів, бо буде далекою від ганьби.



