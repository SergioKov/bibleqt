<h2></h2>
<h4>



Голосіння 1
<p>1 Як самотнім сіло місто, що було переповнене народами, стало наче вдовою воно, що було виповнене народами, воно, що володіло країнами, стало давачем данини.
<p>2 Плачучи воно плакало в ночі, і його слези на його щоках, і немає (нікого) хто б його потішив з усіх, що його любили. Всі його друзі відреклися його, стали його ворогами.
<p>3 Переселено Юдею від його впокорення і від множества його рабства. Воно сіло між народами, не знайшло спочинку. Всі, що його переслідували, його захопили посеред тих, що гноблять.
<p>4 Дороги Сіону плачуть тому що немає тих, що приходять в празник. Всі його брами знищені, його священики стогнуть, його дівчата поведені, і воно огірчене в собі.
<p>5 Гнобителі стали йому за голову, і пощастило його ворогам, бо Господь упокорив його через множество його безбожностей. Його немовлята пішли в полон перед лицем гнобителя.
<p>6 І забрано в дочки Сіону всю її красу. Його володарі стали як барани, що не знаходять стада, і пішли перед лицем переслідувача не в силі.
<p>7 Єрусалим згадав дні свого впокорення і своїх відкинень, все своє любе, що було від давних днів, коли його нарід впав до рук гнобителя і для нього не було помічника, його вороги, бачачи, засміялися над його переселенням.
<p>8 Єрусалим згрішив гріхом, через це був скинений. Всі, що його прославляли, його впокорили, бо побачили його сором, і він стогне і повернувся назад.
<p>9 Його нечистота при його ногах, він не згадав свого кінця. І він понизив гордощі, немає того, хто його потішає. Господи, поглянь на моє впокорення, бо ворог звеличився.
<p>10 Він, гноблячи, простягнув свою руку на все їй любе. Бо він побачив народи, що входили до його святині, яким Ти заповів їм не ввійти до твого збору.
<p>11 Ввесь його нарід стогне, шукаючи хліба, дали його улюблене в їжу, щоб повернути душу. Господи, поглянь і подивися, бо він став без честі.
<p>12 Не до вас всі, що проходять дорогою. Поверніться і погляньте чи є біль як мій біль, що стався. Мене впокорив Господь в дні гніву його люті.
<p>13 Зі своєї висоти післав огонь в моїх костях, зібрав його. Простягнув сіть моїм ногам, повернув мене на зад, дав мене знищеним, цілий день в болях.
<p>14 Він чував над моїми безбожностями. На моїх руках сплели, пішли мені на горло. Послабла моя сила, бо дав Господь в мої руки, не зможу стояти.
<p>15 Господь забрав всіх моїх володарів з посеред мене, скликав на мене час, щоб розбити моїх вибраних. Господь витиснув точило дівчині, дочці Юди. За це я плачу.
<p>16 Моє око вивело воду, бо віддалився від мене той, хто мене потішає, хто повертає мою душу. Мої сини були знищені, бо ворог скріпився.
<p>17 Сіон розвів свої руки, немає того, хто його потішає. Господь заповів Якову, довкруги нього його гнобителі, Єрусалим став відлучений посеред них.
<p>18 Праведний Господь, бо я огірчив його уста. Послухайте ж, всі народи, і погляньте на мій біль. Мої дівчата і мої молоді пішли в полон.
<p>19 Я закликав до моїх любовників, а вони мене обманули. Мої священики і мої старшини в місті - їх не стало, бо пошукали собі їжу, щоб повернути їхні душі, і не знайшли.
<p>20 Поглянь, Господи, бо я пригнічений. Моє лоно стривожилося, обернулося в мені моє серце, бо будучи огірчена я огірчила. Зі зовні бездітним зробив мене меч так як в домі смерть.
<p>21 Послухайте ж бо я стогну, немає того, хто мене потішає. Всі мої вороги почули про моє зло і зраділи, бо Ти вчинив. Ти навів день, Ти назвав час, і мені стали однаковими.
<p>22 Хай ввійде всяке їхне зло перед твоє лице, і обчисть їх, так як Ти зробив очищення за всі мої гріхи, бо численні мої стогнання, і моє серце засмучене.



<h4>



Голосіння 2
<p>1 Як потемнив у своєму гніві Господь дочку Сіон. Він скинув з неба на землю славу Ізраїля і не згадав підніжжя своїх ніг в дні свого гніву.
<p>2 Господь затопив не пощадивши всю красу Якова, знищив у своїм гніві укріплення дочки Юди, приліпив до землі, опоганив її царів і її володарів.
<p>3 Розбив у гніві своєї люті всякий ріг Ізраїля, повернув взад свою правицю від лиця ворога і запалив полумя в Якові як огонь, і він пожер все, що довкруги.
<p>4 Він натягнув свій лук як ворог, скріпив свою правицю як противник і забив все любе моїм очам в шатрі дочки Сіону, вилив свій гнів як огонь.
<p>5 Господь став наче ворогом, затопив Ізраїля, затопив його замки, знищив його твердині і помножив в дочки Юди принижену і прибиту.
<p>6 І Він розсипав його поселення наче виноград, знищив його празники. Господь вчинив, щоб в Сіоні забуто празники і суботу і розгнівив сердитістю свого гніву царя і володаря і священика.
<p>7 Господь відкинув свій жертівник, скинув свою святиню, розбив рукою ворога мур його визначних домів. Голос видали в господньому домі як у день празника.
<p>8 І Господь повернувся, щоб знищити мур дочки Сіону. Він витягнув мірило, не відвернув своєї руки від топтання, і передстіння заголосило, і разом послаб мур.
<p>9 Її брами прибиті до землі, він знищив і розбив її засуви, її царя і її володарів між народами. Немає закону. І її пророки не побачили видіння від Господа.
<p>10 Сіли на землю, замовкли старці дочки Сіону, посипали порох на їхню голову, підперезалися мішками, звели до землі старшин дівчат в Єрусалимі.
<p>11 Заникли мої очі від сліз, стривожилося моє лоно, на землю вилилася моя слава за розбиття дочки мого народу, коли забракло немовлята і дитини на дорогах міста.
<p>12 Своїм матерям сказали: Де пшениця і вино? Коли вони зникали як ранені на дорогах міста, коли виливалися їхні душі на лоно їхніх матерів.
<p>13 Що тобі засвідчу, чи що уподібню до тебе, дочко Єрусалиме? Що до тебе прирівняю і як тебе потішу, дівчино, дочко Сіоне? Бо великою стала чаша твого побиття. Хто тебе вилікує?
<p>14 Твої пророки побачили для тебе марне і безумність і не відкрили твоєї неправедности, щоб повернути твій полон, і побачили для тебе марні здобутки і вигнання.
<p>15 Заплескали над тобою руками всі, що проходять дорогою, засичали і покивали своєю головою на дочку Єрусалиму: Чи це місто, про яке говорять: Вінець слави, радість всієї землі?
<p>16 Відкрили проти тебе свої уста всі твої вороги, засичали і заскреготали зубами, сказали: Ми його пожерли, одначе це день, якого ми очікували, ми його знайшли, ми побачили.
<p>17 Господь зробив те, що задумав, сповнив свої слова, які заповів від давних днів, знищив і не пощадив, і над тобою зрадів ворог, Він підняв ріг твого гнобителя.
<p>18 Їхнє серце закричало до Господа. Мури Сіону, зведіть слези як потоки в день і вночі. Не дай собі спочити, хай не замовчить твоє око, дочко.
<p>19 Встань радій в ночі на початку твоєї сторожі, вилий як воду твоє серце перед лицем Господа, підніми до Нього твої руки за душу твоїх немовлят, що знесилені голодом на початку всіх виходів.
<p>20 Поглянь, Господи, і подивися кого Ти так обібрав. Чи жінки їстимуть плід їхнього лона? Різник зробив збирання. Чи забєш в господній святині священика й пророка?
<p>21 Заснули на дорозі землі дитина і старець. Мої дівчата і мої молоді впали від меча. Ти забив у дні твого гніву, Ти зарізав, не пощадив.
<p>22 Ти скликав як на день празника мої поселення довкруги, і не стало в дні господнього гніву того, що спасається, і остається, як я скріпив і помножив всіх моїх ворогів.



<h4>



Голосіння 3
<p>1 Я людина, що бачить бідноту в палиці його гніву.
<p>2 Він мене схопив і відвів до темряви і не до світла,
<p>3 лише на мене повернулася його рука цілий день.
<p>4 Постарілося моє тіло і моя скіра, Він розбив мої кості.
<p>5 Він збудував проти мене і Він окружив мою голову і навів труд,
<p>6 посадив мене в темряві як мертвих віку.
<p>7 Він збудував проти мене, і не вийду, тяжкими зробив мої мідяні (окови).
<p>8 І хоч я закричу і закличу, Він відгородив мою молитву.
<p>9 Він збудував мої дороги, загородив мої стежки, Він мене затривожив.
<p>10 Він для мене медвідь, що полює, лев, що в скритті.
<p>11 Він переслідував мене, що відступив, і спинив мене, поставив мене знищеним.
<p>12 Він натягнув свій лук і поставив мене як ціль для стріли.
<p>13 Він увів у мої нирки синів свого сагайдака.
<p>14 Я став кпинами для всього мого народу, піснею для них цілий день.
<p>15 Він наситив мене гіркотою, напоїв мене жовчю.
<p>16 І вибив мої зуби камінцями, наситив мене попелом.
<p>17 І відставив від миру мою душу, я забув про добро,
<p>18 і я сказав: Пропала моя побіда і моя надія від Господа.
<p>19 Я загадав через мою бідноту і моє переслідування, гіркота і жовч
<p>20 згадається і надокучить мені моя душа.
<p>21 Це постановлю в моїм серці, через це терпітиму.
<p>25 Господь добрий для тих, що його ждуть, для душі, яка його шукатиме.
<p>26 Добре й очікувати й мовчати на господне спасіння.
<p>27 Добре людині коли візьме ярмо у своїй молодості,
<p>28 сяде на самоті і мовчатиме, бо Він взяв на себе.
<p>30 Дасть щоку тому, що його бє, насититься впокоренням.
<p>31 Бо Господь не відкине на віки.
<p>32 Бо хто впокорив змилосердиться за множеством свого милосердя.
<p>33 Бо Він не відповів від свого серця і впокорив людських синів.
<p>34 Щоб впокорити під його ногами всіх вязнів землі,
<p>35 щоб відхилити суд людини перед лицем Всевишнього,
<p>36 щоб засудити людину коли її судить, (чи) Господь не побачив?
<p>37 Хто так сказав, і сталося, (чи) Господь не заповів?
<p>38 Чи з уст Всевишнього вийде зло і добро?
<p>39 Чому бурмоче людина живучи, чоловік за свої гріхи?
<p>40 Наша дорога досліджена і висліджена, і повернемося до Господа.
<p>41 Піднімім наші серця до Всевишнього на руках до неба.
<p>42 Ми згрішили, ми були безбожні і ми огірчили, і Ти не помилував.
<p>43 Ти навідався в гніві і Ти нас відігнав. Ти забив, Ти не пощадив.
<p>44 Ти покрив себе хмарою через молитву,
<p>45 щоб схилити мене і відкинути, Ти нас поставив посеред народів.
<p>46 Проти нас відкрили їхні уста всі наші вороги.
<p>47 Нас охопив страх і жах, підняття і знищення.
<p>48 Моє око виведе потоки вод над розбиттям дочки мого народу.
<p>49 Моє око втопилося, і не замовчу, щоб не було спочинку,
<p>50 аж доки Господь з неба не нахилиться і не побачить.
<p>51 Моє око збирає на мою душу за всіх дочок міста.
<p>52 Полюючи полювали на мене даром мої вороги як на горобця,
<p>53 забили в ставі моє життя і поставили на мене камінь,
<p>54 полилася вода на мою голову. Я сказав: Я відкинений.
<p>55 Господи, я закликав твоє імя з глибокого ставу.
<p>56 Ти почув мій голос, не сховай твоїх ух на мою молитву.
<p>57 Ти приблизився на мою поміч в день, в якому я закликав до Тебе. Ти мені сказав: Не бійся.
<p>58 Господи, Ти судив, суди моїй душі, Ти визволив моє життя.
<p>59 Господи, Ти побачив мої тривоги, Ти судив мій суд.
<p>60 Ти побачив ввесь їхний суд, всі їхні задуми на мене.
<p>61 Ти почув їхню погорду, всі їхні задуми проти мене,
<p>62 губи тих, що повстали проти мене, і їхні труди проти мене цілий день.
<p>63 Поглянь на їхнє сидіння і їхнє вставання. Я їхня пісня.
<p>64 Господи, віддаси їм віддачу, за ділами їхніх рук,
<p>65 віддаси їм охорону серця, твій труд для них,
<p>66 переслідуватимеш в гніві і вигубиш їх під небом, Господи.



<h4>



Голосіння 4
<p>1 Як потемніє золото, зміниться добре срібло. Пролилося добре каміння на початку всіх виходів.
<p>2 Шановані сини Сіона, що підняті до золота, як вважаються за глиняний посуд, за діла рук гончара.
<p>3 І змії роздягнули груди, накормили своїх малят. Дочки мого народу на смуток як горобець в пустині.
<p>4 Язик немовляти прилип до його горла в спразі. Діти попросили хліба, немає того, хто їм розломлює. Ті, що їдять вибагані страви згинули на дорогах, ті, що вигодовані в кармазині, зодягнулися гноєм.
<p>6 І звеличилося беззаконня дочки мого народу понад беззаконня Содому, що був швидко знищений, і не трудилися на нього руки.
<p>7 Його назареї очистилися понад сніг, просвітилися понад молоко, були розпалені понад каміння, їхня часть (часть) сафіра.
<p>8 Їхній вид почорнів понад саджу, не були пізнані в виходах. Їхня скіра пристала до їхніх костей, вони висохли, стали наче дерево.
<p>9 Гарніші були ранені мечем ніж ранені голодом. Пішли прошиті плодами піль.
<p>10 Руки милосердних жінок спекли їхніх дітей, були їм в їжу в побитті дочки мого народу.
<p>11 Господь завершив свій гнів, вилив гнів своєї люті і загорівся огонь в Сіоні, і пожер його основи.
<p>12 Царі землі не повірили, всі, що живуть у вселенній, бо ворог і гнобитель ввійде крізь брами Єрусалиму,
<p>13 через гріхи його пророків, неправедності його священиків, що проливають праведну кров посеред нього.
<p>14 Його сторожі захиталися на виходах, опоганилися кровю в своїй немочі, доторкнулися до їхньої одежі.
<p>15 Відступіть від нечистих, покличте їх, відступіть, відступіть, не доторкайтеся, бо загорілися і захиталися. Скажіть в народах: Не додадуть поселятися.
<p>16 Їхня часть господне лице, не додасть на них поглянути. Не прийняли лице священиків, не помилували старців.
<p>17 Ще як ми були, наші очі пропали надаремно (очікуючи) нашу поміч. Задивляючись ми задивлялися на нарід, що не спасає.
<p>18 Ми полювали на наших малих, щоб ми не ходили по наших дорогах. Приблизився наш час, сповнилися наші дні, прийшов наш час.
<p>19 Ті, що нас переслідували стали швидшими від орлів неба, ширяли на горах, в пустині на нас чатували.
<p>20 Дух нашого лиця господний помазанник був схоплений в їхніх знищеннях, той, про якого ми сказали: В його тіні житимемо в народах.
<p>21 Радій і веселися, дочко Ідумеї, що живеш на землі. І на тебе прийде господня чаша, ти опянієш і вилиєш.
<p>22 Скінчилося твоє беззаконня, дочко Сіону. Не додасть тебе відселити. Він навідався до твого беззаконня, дочко Едома, відкрив твої безбожності.



<h4>



Голосіння 5
<p>1 Господи, згадай те, що сталося нам. Поглянь і подивися на нашу погорду.
<p>2 Наше насліддя обернулося іншим, наші доми чужинцям.
<p>3 Ми стали сиротами, немає батька. Наші матері як вдови.
<p>4 З наших днів наші дерева в заміну прийшли.
<p>5 Ми переслідувані на нашій шиї. Ми трудилися, ми не спочили.
<p>6 Єгипет дав руку, Ассур на насичення хлібів.
<p>7 Наші батьки згрішили, їх немає. Ми прийняли наші беззаконня.
<p>8 Раби нами заволоділи, немає того хто визволяє з їхніх рук.
<p>9 Нашими душами принесемо наш хліб від лиця меча пустині.
<p>10 Наша скіра почорніла як піч, від лиця бурі голоду.
<p>11 Жінок впокорили в Сіоні, дівчат в містах Юди.
<p>12 Володарі повішені були за свої руки, старці не були прославлені.
<p>13 Вони підняли вибрані жорна, і молоді в колодах послабли.
<p>14 І старців не стало при брамі, вибраних від їхніх пісень.
<p>15 Не стало радости нашого серця, наш хор повернувся у плач.
<p>16 Впав вінець з нашої голови. Горе ж нам, бо ми згрішили.
<p>17 Через це наше серце стало заболеним, через це наші очі потемніли.
<p>18 За гору Сіон, бо вона була знищена, лисиці пройшли крізь неї.
<p>19 Ти ж, Господи, на віки поселишся, твій престіл в рід і рід.
<p>20 Навіщо на віки забудеш про нас, оставиш нас на довжину днів?
<p>21 Поверни нас, Господи, до Себе, і повернемося. І обнови наші дні як раніше.
<p>22 Бо відкидаючи Ти нас відкинув, дуже розгнівавшись на нас.



