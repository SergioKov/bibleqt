<h2></h2>
<h4>
Ісус Навин 1
<p>1 І сталося, що по смерті Мойсея сказав Господь Ісусові синові Навина, слузі Мойсея, кажучи:
<p>2 Мій раб Мойсей помер. Отже, тепер, вставши, перейди Йордан, ти і ввесь цей нарід, до землі, яку Я їм даю.
<p>2 Кожне місце, на яке поставите стопу ваших ніг, вам його дам, так як Я сказав Мойсеєві,
<p>4 пустиню і Антиліван до великої ріки, ріки Евфрату, і до останнього моря, ваші границі будуть від заходу сонця.
<p>5 Не встоїться перед вами чоловік всі дні твого життя, і так як Я був з Мойсеєм, так буду Я і з тобою і не покину тебе, ані не погорджу тобою.
<p>6 Кріпися і будь мужний, бо ти поділиш цьому народові землю, яку Я обіцяв батькам вашим дати їм.
<p>7 Отже кріпися і будь мужним, щоб зберігати і чинити так, як тобі заповів мій раб Мойсей, і не звернеш від них на право, ані на ліво, щоб ти був розумний в усьому, що вчиниш.
<p>8 І не відійде книга цього закону від твоїх уст, і повчатимешся в ньому вдень і вночі, щоб вмів ти чинити все написане. Тоді повезе тобі і добрими вчиниш твої дороги і тоді будеш розумним.
<p>9 Ось Я заповів тобі. Будь сильним і мужним, не жахайся, ані не бійся, бо з тобою Господь Бог твій в усьому, куди лиш підеш.
<p>10 І заповів Ісус писарям народу, кажучи:
<p>11 Ввійдіть до табору до народу і заповіжте народові, кажучи: Приготовіть запаси, бо ще три дні і ви переходите цей Йордан, входячи унаслідити землю, яку Господь Бог ваших батьків вам дає.
<p>12 І Рувимові і Ґадові і половині племени Манассії сказав Ісус:
<p>12 Згадайте господне слово, яке заповів вам Мойсей раб господний, кажучи: Господь Бог ваш дав вам спочинок і дав вам цю землю.
<p>14 Ваші жінки і ваші діти і ваша скотина хай мешкають в землі, яку він вам дав, ви ж першими між братами вашими перейдете добре озброєні, кожний сильний, і воюватимете з ними,
<p>15 аж доки не дасть Господь Бог ваш спочити вашим братам, так як і вам, і унаслідять і вони землю, яку Господь Бог ваш дає їм. І відійдете кожний до свого насліддя, яке дав вам Мойсей на другому боці Йордану на сході сонця.
<p>16 І, відповівши Ісусові, сказали: Все, що лиш заповів ти нам, зробимо, і до кожного місця, куди лиш пішлеш нас підемо.
<p>17 За всім, як слухалися ми Мойсея, тебе слухатимемось, тільки хай буде Господь Бог наш з тобою, так як був з Мойсеєм.
<p>18 А людина яка не послухається тебе і яка не вислухає твоїх слів, як прикажеш йому, хай помре. Але будь сильним і мужним.

<h4>
Ісус Навин 2
<p>1 І післав Ісус син Навина з Саттіна двох молодців розвідати (землю), кажучи: Підіть і огляньте землю і Єрихон. І, пішовши, два молодці ввійшли до Єрихону і ввійшли до хати жінки розпусниці, якої імя Раав, і замешкали там.
<p>2 І сповіщено цареві Єрихону, кажучи: Мужі з ізраїльських синів ввійшли сюди розвідати землю.
<p>3 І післав єрихонський цар і промовив до Раави, кажучи: Виведи мужів, що ввійшли до твоєї хати вночі, бо прийшли розвідати землю.
<p>4 І жінка, взявши мужів, заховала їх і сказала їм мовлячи: Мужі ввійшли до мене,
<p>5 а як брама замикалася в темряві, і вийшли мужі. Не знаю куди пішли. Женіться за ними, може схопите їх.
<p>6 Вона ж вивела їх на стрих і заховала їх в льоні, що зібраний в неї на стриху.
<p>7 І мужі гналися за ними дорогою до Йордану, до переходів, і брама була замкнена. І сталося як вийшли ті, що гналися за ними,
<p>8 і скорше ніж поклалися вони спати, вона вийшла до них на стрих
<p>9 і сказала до них: Знаю, що Господь дав вам землю, бо ваш страх напав на нас.
<p>10 Бо ми почули, що Господь Бог висушив Червоне море перед вашим лицем, коли ви виходили з єгипетскої землі, і те, що зробив двом аморейським царям, які були на другому боці Йордану, Сіону і Оґу, яких ви вигубили.
<p>11 І ми, почувши, жахнулися нашим серцем, і не стало більше душі в нікому з нас від вашого лиця, бо Господь Бог ваш Бог високо на небі і на землі вдолі.
<p>12 І тепер покленіться мені Господом Богом, що тому що я вам чиню милосердя, вчините і ви милосердя в домі мого батька
<p>13 і живим оставите дім мого батька і моєї матері і моїх братів і ввесь мій дім і все, що є їхнє, і вирвете душу мою від смерти.
<p>14 І сказали їй мужі: Душа наша за вашу на смерть. І вона сказала: Коли передасть Господь вам місто, вчинете зі мною милосердя і правду.
<p>15 І спустила їх через віконце
<p>16 і сказала їм: Ідіть в гори, щоб не зустріли вас ті, що женуться, і переховуватиметесь там три дні, доки не повернуться ті, що женуться за вами, після цього і підете вашою дорогою.
<p>17 І сказали до неї мужі: Ми є чисті в цій твоїй клятві.
<p>18 Ось ми входимо в часть міста, і покладеш знак, цей червоний шнурок вивісиш у вікні, яким ти нас ним спустила, а твого батька і твою матір і твоїх братів і ввесь дім твого батька збереш в себе до твоєї хати.
<p>19 І буде, що кожний, хто вийде надвір через двері твоєї хати, собі буде винний, а ми невинні в цій твоїй клятві, і за тих, які з тобою будуть в твоїй хаті, ми будемо винні.
<p>20 Якщо ж хтось нам перешкодить чи виявить ці наші слова, будемо невинні в цій твоїй клятві.
<p>21 І сказала їм: За словом вашим так хай буде, і їх відіслала.
<p>22 І вони відійшли і пішли в гори і остались там три дні. І ті, що гналися пошукали по всіх дорогах і не знайшли.
<p>23 І повернулися два молодці і зійшли з гори і перейшли до Ісуса сина Навина і розповіли йому все, що трапилося їм.
<p>24 І сказали до Ісуса, що: Видав Господь в нашу руку всю землю, і кожний що живе на тій землі, набрався від нас страху.

<h4>
Ісус Навин 3
<p>1 І встав Ісус вранці і підвелися з Саттіна і пішли до Йордану і замешкали там перед переходом.
<p>2 І сталося, що після трьох днів перейшли писарі через табір
<p>3 і заповіли народові, кажучи: Коли побачите кивот завіту Господа Бога нашого і наших священиків і Левітів, що його несуть, підведіться з ваших місць і підете за ним.
<p>4 Але хай буде велика відстань між вами і ним, около двох тисяч ліктів. Стоятимете, не приближитесь до нього, щоб ви узнали дорогу, якою підете по ній, бо ви не ішли дорогою від учора і третого дня.
<p>5 І сказав Ісус народові: Очистіться на завтра, бо завтра вчинить у вас Господь подивугідне.
<p>6 І сказав Ісус священикам: Підніміть кивот господнього завіту і ідіть перед народом. І священики взяли кивот господнього завіта і пішли перед народом.
<p>7 І сказав Господь до Ісуса: В цьому дні починаю підносити тебе перед всіма ізраїльськими синами, щоб пізнали, що так як Я був з Мойсеєм, так буду і з тобою.
<p>8 І тепер заповідж священикам, що несуть кивот завіту, кажучи: Як лише ввійдете в часть води Йордану, то станете в Йордані.
<p>9 І сказав Ісус ізраїльським синам: Підступіть сюди і послухайте слово Господа Бога вашого.
<p>10 В цьому пізнаєте, що живий Бог між вами, і що нищачи вигубить перед вашим лицем хананея і хеттея і ферезея і евея і ґерґесея і аморрея і євусея.
<p>11 Ось переходить Йордан кивот завіту Господа всієї землі.
<p>12 Виберіть собі дванадцять мужів з ізраїльських синів, по одному з кожного племени.
<p>13 І буде, коли в йорданській воді спочинуть ноги священиків, що несуть кивот завіту Господа всієї землі, йорданська вода відійде, а вода, що сходить згори, стане.
<p>14 І підвівся нарід з своїх шатер, щоб перейти Йордан, а священики підняли кивот господнього завіту перед народом.
<p>15 Як же входили до Йордану священики, що несли кивот завіту, і ноги священиків, що несли кивот господнього завіту, замочилися в часті йорданської води, а Йордан в повені був в усім своїм руслі, так як в дні жнив пшениці,
<p>16 і стали води, що сходили згори, стала купа на відстані дуже дуже далеко до часті Каріятіріма, а та, що текла, потекла до аравського моря, до солоного моря, доки зовсім відплила. І нарід стояв перед Єрихоном.
<p>17 І стали священики, що несли кивот господнього завіту, на суші посеред Йордану. І всі ізраїльські сини перейшли по суші, доки не закінчив ввесь нарід переходити Йордан.

<h4>
Ісус Навин 4
<p>1 І коли ввесь нарід закінчив переходити Йордан, і сказав Господь Ісусові, мовлячи:
<p>2 Взявши з народу людей, по одному з кожного племени,
<p>3 заповідж їм, кажучи: Візьміть з посеред Йордану дванадцять відповідних каменів і, понісши їх разом з вами самими, покладіть їх в вашім таборі, де отаборитеся там вночі.
<p>4 І Ісус, покликавши дванадцятьох славетних мужів з ізраїльських синів, по одному з кожного племени,
<p>5 сказав їм: Ідіть передімною перед лицем Господа на середину Йордану, і кожний, взявши, хай звідти понесе камінь на своїх раменах за числом дванадцятьох ізраїльських племен,
<p>6 щоб ці були вам завжди на лежачий знак, щоб коли тебе завтра запитає твій син, кажучи: Чим для вас є ці каміння?
<p>7 І ти обясниш твому синові, кажучи: Тому що спорожніла ріка Йордан перед лицем кивота завіту Господа всієї землі, як переходив його. І ці каміння будуть на память вам - ізраїльським синам на віки.
<p>8 І так вчинили ізраїльські сини, так як Господь заповів Ісусові, і, взявши дванадцять каменів з посеред Йордану, так як заповів Господь Ісусові коли завершувався перехід ізраїльських синів, і принесли разом з собою до табору і там покали.
<p>9 Поклав же Ісус і дванадцять інших каменів в тому Йордані на місці, що було під ногами священиків, які несли кивот господнього завіту, і вони є там аж до сьогоднішнього дня.
<p>10 Стояли ж в Йордані священики, що несли кивот завіту, аж доки Ісус не завершив все, що заповів Господь звістити народові, і нарід поспішився і перейшов.
<p>11 І сталося, що коли закінчив весь нарід переходити, перейшов і кивот господнього завіту, і каміння перед ними.
<p>12 І перейшли сини Рувима і сини Ґада і ті, що з половини племени Манассії, озброєні перед ізраїльськими синами, так як їм заповів Мойсей.
<p>13 Сорок тисяч добре озброєних до бою перейшли перед Господом на війну до міста Єрихону.
<p>14 В тому дні вивищив Господь Ісуса перед усім ізраїльським народом, і скільки часу жив боялися його так як Мойсея.
<p>15 І сказав Господь Ісусові, мовлячи:
<p>16 Заповідж священикам, що несуть кивот завіту господнього свідчення вийти з Йордану.
<p>17 І заповів Ісус священикам, кажучи: Вийдіть з Йордану.
<p>18 І сталося, коли з Йордану вийшли священики, які несли кивот завіту господнього і поклали ноги на землю, вода Йордану потекла на місце і плила так як вчера і третього дня вздовж всього русла.
<p>19 І нарід пішов від Йордану в десятий (день) першого місяця. І ізраїльські сини отаборилися в Ґалґалах, на часті, що на сході сонця від Єрихону.
<p>20 І Ісус поставив в Ґалґалах цих дванадцять каменів, яких взяв з Йордану,
<p>21 кажучи: Коли ваші сини запитають вас, кажучи: Що це за каміння?
<p>22 Сповістіть вашим синам, що: Ізраїль перейшов Йордан по сухому,
<p>23 коли Господь Бог наш висушив воду Йордану перед ними, доки не перейшли, так як вчинив Господь Бог наш з Червоним морем, якого Господь Бог наш висушив перед нами, доки ми не перейшли,
<p>24 щоб всі народи землі пізнали, що господня сила кріпкою є, і щоб ви почитали Господа Бога вашого в усякому часі.

<h4>
Ісус Навин 5
<p>1 І сталося, що як почули аморрейські царі, які були на другому боці Йордану, і царі Фенікії, які коло моря, що Господь Бог висушив ріку Йордан перед ізраїльскими синами коли вони переходили, і розтанули їхні уми і вони жахнулися, і не було в них ніякого розуму перед лицем ізраїльських синів.
<p>2 З цього ж часу сказав Господь Ісусові: Зроби собі камінні ножі з гострого каменя і, сівши, обріж ізраїльських синів.
<p>3 І зробив Ісус гострі камінні ножі і обрізав ізраїльських синів на місці, що називається Могила передних шкірок.
<p>4 В той же спосіб очистив Ісус ізраїльських синів, які народилися в дорозі і які були з тих, що необрізаними вийшли з Єгипту,
<p>5 цих всіх Ісус обрізав.
<p>6 Бо сорок два роки ходив Ізраїль в Мадваритській пустині, тому необрізаними були більшість їхніх вояків, що вийшли з єгипетскої землі, ті, що не послухались божих заповідей, для яких і рішив, що вони не побачать землю, яку поклявся Господь їхнім батькам дати їм, землю, що тече молоком і медом.
<p>7 А замість цих поставив їхніх синів, яких Ісус обрізав, тому що вони в дорозі були необрізані.
<p>8 А обрізавшись, мовчали сидячи тут в таборі, доки не виздоровіли.
<p>9 І сказав Господь Ісусові синові Навина: В сьогоднішньому дні забрав Я від вас впокорення Єгипту. І назвав імя того місця Ґалґала.
<p>10 І зробили ізраїльські сини пасху в чотирнадцятому дні місяця від вечора, на заході від Єрихону, на другому боці Йордану, на рівнині,
<p>11 і їли прісне і нове з зерна землі. В цьому дні
<p>12 перестала бути манна після того як зїли вони з насіння землі, і більше не було манни для ізраїльских синів, а взяли плоди околиці Феніків в тому році.
<p>13 І сталося, що як Ісус був в Єрихоні і як підвів очі, побачив чоловіка, що стояв перед ним, і обнажений меч в його руці. І, приступивши, Ісус сказав йому: Чи ти є нашим чи від ворогів?
<p>14 Він же сказав йому: Я воєвода господньої сили, тепер я прийшов. І впав Ісус на лице до землі і сказав йому: Пане, що приказуєш твому рабові.
<p>15 І господний воєвода каже до Ісуса: Визуй обуву з твоїх ніг, бо місце, на якому ти став, є святим.

<h4>
Ісус Навин 6
<p>1 І Єрихон був замкнений і укріплений і ніхто з нього не виходив, ані не входив.
<p>2 І сказав Господь до Ісуса: Ось Я передаю тобі до рук Єрихон і його царя (і) тих, що є в ньому, сильних в кріпості.
<p>3 Ти ж обійди його довкруги з військовими
<p>5 і станеться, що коли затрубите трубою, хай закричить разом ввесь нарід, і як вони закричать впадуть від себе стіни міста і ввесь нарід ввійде, кинувшись до міста кожний перед лицем.
<p>6 І ввійшов Ісус син Навина до священиків
<p>7 і сказав їм, мовлячи: Заповіжте народові обійти і обкружити місто, і військові хай підуть озброєні перед Господом.
<p>8 І сім священиків, маючи сім святих труб, підуть так перед Господом і хай дадуть знак гарним звуком, і кивот господнього завіту хай іде за ними.
<p>9 А військові хай ідуть впереді і священики, що ідуть в кінці за кивотом господнього завіту, і хай ідуть і трублять.
<p>10 А народові заповів Ісус, кажучи: Не кричіть, ані хай зовсім не почується ваш голос до дня, коли Він заповість закричати, і тоді закричите.
<p>11 І кивот божого завіта, обійшовши місто, зразу відійшов до табору і спочив там.
<p>12 І на другий день встав Ісус вранці, і взяли священики кивот господнього завіту,
<p>13 і сім священиків, що несуть сім труб, ішли перед Господом, і після цього ішли військові і осталий нарід за кивотом господнього завіту. І священики затрубіли трубами, і ввесь осталий натовп обійшов місто зблизька
<p>14 і відійшов знову до табору. Так чинив він шість днів.
<p>15 І сьомого дня встали вранці і обійшли місто шість разів.
<p>16 І в сьомому обході затрубіли священики, і сказав Ісус ізраїльським синам: Закричіть, бо Господь видав вам місто.
<p>17 І місто буде проклятим, воно і все, що є в ньому, Господеві Саваотові. Тільки розпусницю Рааву оставите при житті, її і тих, що є в її домі.
<p>18 Але ви дуже стережіться прокляття, щоб часом ви, пожадавши, самі не взяли з проклятого, і наведете на табір ізраїльських синів прокляття і нас вигубите.
<p>19 І все золото, чи срібло, чи мідь, чи залізо буде святим Господеві, внесеться до господнього скарбу.
<p>20 І священики затрубіли трубами. Як же нарід почув голос труб, ввесь нарід разом закричав великим і сильним криком. І впав ввесь мур довкола, і ввесь нарід увійшов до міста.
<p>21 І прокляв його Ісус і те, що було в місті від чоловіка і до жінки, від молодого і до старого і до теляти і осла, в устах меча.
<p>22 І двом молодцям, що розвідували, сказав Ісус: Ввійдіть до хати жінки і виведіть її звідти і те, що є її.
<p>23 І ввійшли два молодці, які розвідували місто до хати жінки, і вивели Рааву розпусницю і її батька і її матір і її братів і все, що було її, і ввесь її рід і поставили її поза ізраїльським табором.
<p>24 І місто було спалене огнем з усім, що в ньому, за вийнятком золота і срібла і міді і заліза, (його) віддали, щоб внести до господньої скарбниці.
<p>25 І розпусницю Рааву і ввесь її батьківський дім Ісус оставив при житті, і він замешкав в Ізраїлі до сьогоднішнього дня, тому що вона заховала розвідчиків, яких Ісус післав розслідити Єрихон.
<p>26 І поклявся Ісус того дня, кажучи: Проклята перед Господом людина, яка відбудує це місто. За свого первородного закладе його основу і за свого найменшого поставить його браму. І так зробив Озан, що з Ветилю: за Авірона первородного поклав його основи і за найменшого, що остався, поклав його брами.
<p>27 І Господь був з Ісусом, і його імя було по всій землі.

<h4>
Ісус Навин 7
<p>1 І згрішили ізраїльські сини великим гріхом і затримали з проклятого. І Ахар син Хармія сина Замврія сина Зарі з племени Юди взяв з проклятого. І Господь розгнівався гнівом на ізраїльських синів.
<p>2 І післав Ісус мужів до Ґай, що є напроти Ветиля, кажучи: Розвідайте Ґаї. І пішли мужі і розвідали Ґаї. І повернулися до Ісуса і сказали йому: Хай не іде ввесь нарід, але яких дві тисячі чи чотири тисячі мужів хай підуть і хай здобудуть місто; не провадь туди ввесь нарід бо нечисленними є.
<p>4 І пішло яких три тисячі мужів і втекли від лиця мужів Ґай.
<p>5 І вбили з них мужі Ґай до тридцять шість мужів і гнали їх від брами і знищили їх на схилі. І жахом наповнилось серце народу і стало наче вода.
<p>6 І роздер Ісус свою одіж, і впав Ісус на землю на лице перед Господом до вечора, він та ізраїльські старшини, і насипали порох на свої голови.
<p>7 І сказав Ісус: Благаю, Господи, навіщо перевів твій раб цей нарід через Йордан, щоб видати його Аморреєві, щоб знищити нас, і коби ми осталися і жили ми коло Йордану.
<p>8 І що скажу, бо повернув Ізраїль шию перед своїм ворогом,
<p>9 і хананей і всі, що живуть на землі, почувши, окружать нас і вигублять нас з землі. І що зробиш для імени твого великого.
<p>10 І сказав Господь до Ісуса: Встань, навіщо ти так впав на твоє лице.
<p>11 Нарід згрішив і переступив завіт, який Я їм заповів, і вкравши з проклятого, вклали до своїх скринь.
<p>12 Ізраїльські сини не можуть встоятися перед лицем їхніх ворогів, повернуть шию перед своїми ворогами, бо стали проклятими. Не додам більше бути з вами, якщо не вилучите прокляте з поміж вас самих.
<p>13 Вставши, освяти нарід, і скажи, щоб освятилися на завтра. Так каже Господь Бог ізраїльський: У вас є прокляття, не зможете встоятися перед вашими ворогами, доки не усуните з поміж вас прокляття.
<p>14 І зберетеся всі вранці за племенами, і буде, що племя, на яке вкаже Господь, приведете за родами, і рід на який вкаже Господь, приведете за домом, і дім на який вкаже Господь, приведете за чоловіком.
<p>15 І той на якого буде вказано, буде спалений в огні і все, що є його, бо він переступив господний завіт і навів беззаконня на Ізраїль.
<p>16 І вранці встав Ісус і привів нарід за племенами, і вказано на племя Юди.
<p>17 І приведено за родами, і вказно на рід Зарая. І приведено за мужами,
<p>18 і вказано на Ахара сина Замврія сина Зари.
<p>19 І сказав Ісус Ахарові: Дай славу сьогодні Господеві Богові ізраїльському і признайся і сповісти мені, що ти зробив, і не сховай від мене.
<p>20 І відповів Ахар Ісусові і сказав: Поправді згрішив я перед Господом Богом Ізраїля: так і так я зробив.
<p>21 Побачив я в полоні багатобарвну гарну одіж і двісті дідрахмів срібла і одну золоту плитку пятдесяти дідрахм і, забажавши їх, я взяв, і ось вони сховані в землі в моїм шатрі, і срібло сховане під ними.
<p>22 І післав Ісус гінців, і побігли до шатра в табір, і це було сховане в шатрі, і срібло під ними.
<p>23 І винесли їх з шатра і принесли до Ісуса та ізраїльських старшин, і поклали їх перед Господом.
<p>24 І взяв Ісус Ахара сина Зари і привів до долини Ахора його і його синів і його дочок і його худобу і його ослів і всіх його овець і його шатро і ввесь його маєток, і ввесь нарід з ним. І вивів їх до Емакахора.
<p>25 І сказав Ісус Ахарові: Чому ти вигубив нас? Хай вигубить тебе Господь так як і сьогодні. І ввесь Ізраїль закаменував його камінням.
<p>26 І накидали над ним велику купу каміння. І спинився Господь від гніву люті. Тому назвав його Емекахор до цього дня.

<h4>
Ісус Навин 8
<p>1 І сказав Господь до Ісуса: Не бійся, ані не жахайся. Візьми з собою всіх військових мужів і, вставши, піди до Ґай. Ось дав Я в твої руки царя Ґай і його землю,
<p>2 і зробиш Ґаям так, як вчинив ти Єрихонові і його цареві, полон і скотину собі візьмеш в полон. Постав же собі засідку містові зі заду.
<p>3 І встав Ісус і ввесь військовий нарід, щоб піти до Ґай. А Ісус вибрав тридцять тисяч мужів сильних в кріпості і післав їх вночі.
<p>4 І заповів їм, кажучи: Ви вчините засідку зі заду міста. Не будьте далеко від міста і всі будете готові.
<p>5 І я і всі, що зі мною, підійдемо до міста, і буде, що як вийдуть ті, що живуть в Ґаях нам на зустріч так як і передше, і втечемо від їхнього лиця.
<p>6 І як лиш вийдуть за нами, відтягнемо їх від міста, і скажуть: Ці втікають від нашого лиця так як і передше.
<p>7 Ви ж встанете з засідки і підете до міста.
<p>8 Зробите за цим словом; ось я вам заповів.
<p>9 І послав їх Ісус, і пішли до засідки, і засіли між Витилем і між Ґаями з моря (заходу) Ґай.
<p>10 Й Ісус, вставши вранці, провірив нарід, і пішов він і старшини перед лицем народу до Ґай.
<p>11 І ввесь військовий нарід пішов з ним і, пішовши, прийшли проти міста зі сходу,
<p>12 і засідка міста з моря (заходу).
<p>14 І сталося, як побачив цар Ґай, поспішився і вийшов на зустріч їм прямо на бій, він і ввесь нарід, що з ним, і він не знав, що для нього є засідка поза містом.
<p>15 І побачив Ісус і відійшов він і Ізраїль від їхнього лиця.
<p>16 І пігналися за ізраїльськими синами і вони відійшли від міста.
<p>17 Не остався в Ґаях ніхто, хто не пігнався за Ізраїлем. І оставили місто відкритим і пігналися за Ізраїлем.
<p>18 І сказав Господь до Ісуса: Простягни твою руку зі списом, що в твоїй руці проти міста, бо в твої руки Я його передав, і засідки хай скоро встануть з свого місця. І простягнув Ісус свою руку, спис, проти міста,
<p>19 і засідки швидко встали з їхнього місця і вийшли, коли він простягнув руку, і пішли проти міста і взяли його і, поспішившись, запалили місто огнем.
<p>20 І мешканці Ґай, оглянувшись позад себе, і побачили дим, що з міста підносився до неба, і не мали куди втекти, сюди чи туди.
<p>21 Й Ісус і ввесь Ізраїль побачили, що засідки взяли місто, і що піднявся до неба дим міста, і повернувшись, побили мужів Ґай.
<p>22 І ці вийшли з міста на зустріч і були між табором, ці звідси і ці звідти. І побили доки не остався з них живий і втікач.
<p>23 І царя Гай взяли живим і привели його до Ісуса.
<p>24 І як ізраїльські сини перестали вбивати всіх, що в Ґаях, що на рівнинах і в горі на схилі де гналися за ними з нього до кінця, і повернувся Ісус до Ґай і побив їх лезом меча.
<p>25 І було дванадцять тисяч тих, що впало в тому дні від мужа і до жінки, з усіх, що жили в Ґаях,
<p>27 за вийнятком скота і здобичі, що в місті, все, що ізраїльські сини взяли в полон за приказом Господа, так як Господь заповів Ісусові.
<p>28 І спалив Ісус місто огнем, зробив його незаселеною купою на віки до цього дня.
<p>29 І повісив царя Ґай на подвійному дереві, і був на дереві до вечора. Як заходило сонце Ісус заповів і зняли його тіло з дерева і вкинули його до ями і насипали над ним купу каміння до цього дня.

<h4>
Ісус Навин 9
<p>1 А як почули аморрейські царі, що на другій стороні Йордану, ті, що в горах і ті, що в рівнині і ті, що по всьому узбережжі великого моря і ті, що в Антиливані, і хеттеї і аморреї і ґерґесеї і хананеї і ферезеї і евеї і євусеї,
<p>2 зібралися разом, щоб воювати проти Ісуса і Ізраїля разом всі.
<p>3 Тоді збудував Ісус жертівник Господеві Богові Ізраїля на горі Ґевал,
<p>4 так як заповів Мойсей господний раб ізраїльським синам, так як записано в законі Мойсея, жертівник з нетесаного каміння до яких не прикладено заліза, і приніс там цілопалення Господеві і жертву спасіння.
<p>5 І написав Ісус на каменях второзаконня, закон Мойсея, який записав перед ізраїльськими синами.
<p>6 І ввесь Ізраїль і їхні старшини і судді і їхні писарі переходили сюди і туди перед кивотом, і священики і левіти взяли кивот господнього завіту, і приходько і тубілець, вони були половина близько гори Ґарізін, і половина близько гори Ґевал, так як заповів Мойсей господний раб, щоб благословити перше нарід.
<p>7 І після цього так Ісус прочитав всі слова цього закону, благословення і прокляття, за всім написаним в законі Мойсея.
<p>8 Не було слова з усіх, які заповів Мойсей Ісусові, якого не прочитав Ісус до ух всього збору ізраїльських синів, мужам і жінкам і дітям і приходькам, що прийшли до Ізраїля.
<p>9 І ті, що жили в Ґаваоні почули все, що вчинив Господь з Єрихоном і Ґаями.
<p>10 І зробили і вони хитро, і пішовши, заготовили їжу і приготовилися і, взявши старі мішки на свої рамена і старі міхи вина і подерті онучі,
<p>11 і середина їхньої обуви і їхні сандали старі і сходжені на їхніх ногах, і їхня одіж на них стара, і їхній заготовлений хліб сухий і спліснілий і поїджений.
<p>12 І прийшли до Ісуса до ізраїльського табору до Ґалґала і сказали до Ісуса й Ізраїля: Ми прийшли з далекої землі, і тепер завіщайте з нами завіт.
<p>13 І сказали ізраїльські сини до хоррея: Може ти між мною живеш, і як завіщаю я з тобою завіт?
<p>14 І сказали до Ісуса: Ми твої раби. І сказав до них Ісус: Звідки ви і звідки ви прийшли.
<p>15 І сказали: З дуже далекої землі прийшли твої раби в імені Господа Бога твого. Бо ми почули імя його і те, що він вчинив в Єгипті
<p>16 і те, що він вчинив аморрейським царям, які були на другому боці Йордану, Сіонові цареві Есевону і Оґові цареві Васану, який жив в Астароті і в Едраїні.
<p>17 І, почувши, до нас сказали наші старшини і всі, що живуть в нашій землі, мовлячи: Візьміть собі заготовлену їжу на дорогу і підіть їм на зустріч і скажете до них: Ми є твоїми рабами і тепер завіщайте з нами завіт.
<p>18 Ці хліби теплими взяли ми їх в день, в якому вийшли, щоб прийти до вас, тепер же висохли і стали спліснілими.
<p>19 І це мішки вина, які ми наповнили новими, і вони роздерлися. І наша одіж і наша убува постарілася від дуже довгої дороги.
<p>20 І взяли старшини їхню їжу і Господа не запитали.
<p>21 І зробив Ісус з ними мир і завіщав з ними завіт, щоб їх спасти, і поклялися їм старшини збору.
<p>22 І сталося про трьох днях після того як вони завіщали з ними завіт почули, що близько до них є, і що між ними живуть.
<p>23 І підвелися ізраїльські сини і пішли до їхніх міст. А їхні міста Ґаваон і Кефіра і Вирот і місто Ярін.
<p>24 І не воювали з ними ізраїльські сини, бо поклялися їм всі старшини Господом Богом Ізраїля. І нарікав ввесь збір на старшин.
<p>25 І сказали старшини всьому зборові: Ми поклялися їм Господом Богом Ізраїля і тепер не зможемо доторкнутися до них.
<p>26 Це зробимо, щоб їх лишити при житті, і оставимо їх, і не буде на нас гніву через клятву, якою ми їм поклялися.
<p>27 Житимуть і будуть дереворубами і носитимуть воду всьому зборові, так як їм сказали старшини.
<p>28 І закликав їх Ісус і сказав їм: Чому ви мене обманули, кажучи: Ми є дуже далеко від тебе, ви ж є тубільці з тих, що живуть між нами.
<p>29 І тепер ви прокляті, не забракне у вас раба, ані дереворуба мені і Богові моєму.
<p>30 І відповіли Ісусові, кажучи: Сповіщено нам те, що заповів Господь Бог твій Мойсеєві твому рабові, дати вам цю землю і вигубити нас і всіх, що на ній живуть з перед вашого лиця, і ми дуже налякалися за наші душі від вашого лиця і ми вчинили це діло.
<p>31 І тепер ось ми у ваших руках, як вам подобається і як вам здається, так з нами вчиніть.
<p>32 І зробили їм так, і спас їх Ісус в тому дні з рук ізраїльських синів, і не вигубили їх.
<p>33 І поставив їх Ісус в тому дні дереворубами і носити воду всьому зборові і божому жертівникові. Через це стали ці, що живуть в Ґаваоні дереворубами і носіями води для божого жертівника до сьогоднішнього дня і до місця, який Господь вибере.

<h4>
Ісус Навин 10
<p>1 Як же почув Адонівезек цар Єрусалиму, що Ісус взяв Ґаї і вигубив його, так як зробив з Єрихоном і його царем, так зробили з Ґаями і його царем; і що самі здалися Ісусові і Ізраїлеві ті, що живуть в Ґаваоні,
<p>2 і в собі дуже злякалися. Бо знав, що Ґаваон велике місто, як одне з великих міст і всі його мужі сильні.
<p>3 І післав Адонівезек цар Єрусалиму до Елама царя Хеврону і до Фідона царя Єрімута і до Єфти царя Лахіса і до Давіра царя Одоллама, кажучи:
<p>4 Ходіть прийдете до мене і поможите мені і воюватимемо проти Ґаваона, бо самі здалися Ісусові та ізраїльським синам.
<p>5 І пішли пять євусейських царів, цар Єрусалиму і цар Хеврону і цар Єрімута і цар Лахіса і цар Одоллама, вони і ввесь їхній нарід, і обійшли Ґаваон і обложили його.
<p>6 І післали ті, що жили в Ґаваоні до Ісуса до ізраїльського табору до Ґалґалу, кажучи: Не відпускай руки твоєї від твоїх рабів. Піди до нас скоро і визволи нас і поможи нам, бо зібралися проти нас всі царі Аморреїв, що живуть у горах.
<p>7 І пішов Ісус з Ґалґал сам і ввесь військовий нарід з ним, кожний сильний в кріпості.
<p>8 І сказав Господь до Ісуса: Не бійся їх, бо в твої руки передав Я їх, не останеться з них ніхто перед вами.
<p>9 І напав на них Ісус нагло, ішов він цілу ніч з Ґалґал.
<p>10 І Господь нагнав на них страх від лиця Ізраїльських синів, і Господь розбив їх великим знищенням в Ґаваоні, і гналися за ними дорогою, що йде до Ороніна і рубали їх аж до Азику і аж до Макиди.
<p>11 Коли ж втікали вони від лиця ізраїльських синів до входу до Орніна і Господь скинув на них каміння граду з неба аж до Азику, і було більше мертвих від каміння граду чим ті, що їх забили ізраїльські сини мечем у битві.
<p>12 Тоді сказав Ісус до Господа, в тому дні, коли передав Бог Аморрея в руки Ізраїлеві, коли розбив їх в Ґаваоні і були знищені з перед лиця ізраїльських синів, і сказав Ісус: Хай стане сонце напроти Ґаваону і місяць напроти долини Елону.
<p>13 І стало сонце і місяць в стоянні, доки Бог пімстив своїм ворогам. І сонце стало посеред неба, не пішло вперед на захід на закінчення одного дня.
<p>14 І не було такого дня ані раніше, ані пізніше, щоб Бог вислухав людину, бо Господь воював з Ізраїлем.
<p>16 І ці пять царі втекли і сховалися в печері що в Макиді.
<p>17 І сповіщено Ісусові, кажучи: Знайдено пять царів схованих в печері, що в Макиді.
<p>18 І сказав Ісус: Заваліть камінням отвір печері і поставте мужів стерегти їх,
<p>19 ви ж не переставайте гнатися за вашими ворогами і захопіть їхній останок і не дайте ввійти до їхніх міст, бо Господь Бог наш передав їх в наші руки.
<p>20 І сталося, як перестав Ісус і кожний ізраїльський син рубати їх дуже великим побиттям аж до кінця, ті, що спаслися і спаслися в сильних містах.
<p>21 І ввесь нарід повернувся до Ісуса до Макиди здоровим, і не забурмотів ніхто з ізраїльських синів своїм язиком.
<p>22 І сказав Ісус: Відкрийте печеру і виведіть цих пятьох царів з печері.
<p>23 І вивели з печері пятьох царів, царя єрусалимського і царя хевронського і царя єрімутського і царя лахіського і царя одоламського.
<p>24 І коли вивели їх до Ісуса, і скликав Ісус ввесь Ізраїль і військових старшин, що йшли з ним, кажучи їм: Вийдіть і покладіть ваші ноги на їхні шиї. І прийшовши, поклали свої ноги на їхні шиї.
<p>25 І сказав до них Ісус: Не бійтеся їх, ані не жахайтеся; будьте мужні і сильні, бо так вчинить Господь всім вашим ворогам, з якими ви воюватимете проти них.
<p>26 І забив їх Ісус і повісив їх на пятьох деревах, і були повішені на деревах до вечора.
<p>27 І сталося, що при заході сонця Ісус заповів, і зняли їх з дерев і вкинули їх до печері, до якої вони туди втекли, і заклали каміннями печеру аж до сьогоднішнього дня.
<p>28 І в тому дні взяли Макиду і вбили її вістрям мечів і вигубили все, що в ній дише, і не остався в ній ніхто, що спасся і втік. І зробили з царем Макиди так як зробили з царем Єрихону.
<p>29 І пішов Ісус і з ним ввесь Ізраїль з Макиди до Левни і облягли Левну.
<p>30 І Господь передав її в руки Ізраїлю, і взяли її і царя її і вибили її вістрям мечів і все, що в ньому дише, і не осталося того, хто спасся в ньому, ані один, ні той, що втік. І зробили з його царем так, як зробили з царем Єрихону.
<p>31 І пішов Ісус і з ним ввесь Ізраїль з Левни до Лахіса і обійшов його і обложив його.
<p>32 І передав Господь Лахіс в руки Ізраїля, і взяв його в другому дні і вибили його лезом мечів і вигубили його, так як зробили з Левною.
<p>33 Тоді пішов Елам цар Ґазеру на поміч Лахісові, і побив Ісус лезом мечів його і його нарід аж доки не остався з них той, що спасся, ні той, що втік.
<p>34 І пішов Ісус і з ним ввесь Ізраїль з Лахіса до Одолламу і окружив його і обложив його.
<p>35 І передав його Господь в руки Ізраїлю, і взяв його в тому дні і вибив його лезом мечів, і вигубили все, що в ньому дише, вчинили так як з Лахісом.
<p>36 І пішов Ісус і з ним ввесь Ізраїль до Хеврону і окружив його.
<p>37 І вигубив його лезом мечів і все, що було в ньому, що дише, не було того, що спасся. Так як зробили з Одолламом, вигубили його і те, що в ньому було.
<p>38 І повернувся Ісус і ввесь Ізраїль до Давіра і обкруживши його
<p>39 взяли його і його царя і його села і побили його лезом мечів і вигубили його і все, що в ньому дише, і не оставили в ньому нікого що спасся, так як вчинили з Хевроном і з його царем, так вчинили з Давіром і його царем.
<p>40 І побив Ісус всю гірську землю і Наґев і рівнину і Асидот і їхніх царів, не оставив з них того, що спасся, і вигубив все, що дише життям, так як заповів Господь Бог Ізраїльський.
<p>41 Від Кадис Варни до Ґази, ввесь Ґосом аж до Ґаваона,
<p>42 і всіх їхніх царів і їхню землю побив Ісус за одним разом, бо Господь Бог ізраїльський воював з Ізраїлем.

<h4>
Ісус Навин 11
<p>1 Як же почув Явін цар Асора, післав до Йовава царя Маррів і до царя Симоонів і до царя Азіфа
<p>2 і до царів, що коло великого Сидону, в гори і до Рави напроти Кенерота і в рівнину і до Нафеддора
<p>3 і до хананейського побережжя на сході і до аморрейського побережжя і хеттеїв і ферезеїв і євусеїв, що в горах, і евеїв, що під Аермоном до землі Массифи.
<p>4 І вийшли вони і їхні царі з ними наче морський пісок численністю, дуже численні коні і колісниці.
<p>5 І зібралися всі ці царі і зійшлися разом. І отаборилися коло води Маррона, щоб воювати з Ізраїлем.
<p>6 І сказав Господь до Ісуса: Не бійся їхнього лиця, бо завтра в цій годині Я передаю їх втікачами перед Ізраїлем, їхнім коням переріжиш нерви і огнем спалиш їхні колісниці.
<p>7 І пішов Ісус і ввесь військовий нарід проти них до води Маррона і нагло напали на них в горах.
<p>8 І передав їх Господь в руки Ізраїлеві і, рубаючи їх, гналися аж до великого Сідона і до Масерону і до Массоха на сході і вирубали їх аж доки не осталося з них того, що спасся.
<p>9 І зробив з ними Ісус так як заповів йому Господь. Їхнім коням перерізав нерви і спалив огнем їхні колісниці.
<p>10 І повернувся Ісус в тому часі і взяв Асор і його царя. Асор же був першим володарем з усіх цих царів.
<p>11 І мечем забили все, що в ньому дише, і вигубили всіх, і не остався в ньому той, що дише, і спалили Асор огнем.
<p>12 І всі міста царів і їхніх царів взяв Ісус і вигубив їх лезом мечів, і вигубив їх, так як заповів Мойсей господний раб.
<p>13 Але всі міста окружені валами Ізраїль не спалив, лише одного Асора спалив Ісус.
<p>14 І всю його здобич взяли собі в полон ізраїльські сини, а їх всіх вигубили вістрям мечів, доки не вигубили їх, не оставили з них ані одного, що дише,
<p>15 так як заповів Господь Мойсеєві свому рабові, і Мойсей також заповів Ісусові, і так вчинив Ісус, не переступив нічого з усього, що заповів йому Мойсей.
<p>16 І взяв Ісус всю гірську землю і ввесь Наґев і всю землю Ґосома і рівнину і ту, що до заходу, і ізраїльську гору і долини,
<p>17 що коло гори від гори Ахел, що іде до Сиіра і до Ваалґада і ліванську рівнину від гори Аермона і всіх їхніх царів взяв і вигубив їх і забив.
<p>18 І численні дні вів Ісус війну з цими царями,
<p>19 і не було міста, якого не взяв Ізраїль, все взяли в війні.
<p>20 Бо через Господа це сталося, щоб скріпити їхнє серце вийти на зустріч у бій з Ізраїлем, щоб бути вигубленими, щоб не дати їм милосердя, але щоб були вигублені, так як сказав Господь до Мойсея.
<p>21 І прийшов Ісус в тому часі і вигубив Енакіма з гір, з Хеврона і з Давора і з Анавота і з усього ізраїльського роду і з усієї гори Юди з їхніми містами, і вигубив їх Ісус.
<p>22 Не оставили сини ізраїльські Енакіма, але лише оставили в Ґазі і в Ґеті і в Аседоті.
<p>23 І взяв Ісус усю землю, так як заповів Господь Мойсеєві, і дав їх Ісус в насліддя Ізраїлеві у поділ за їхніми племенами. І земля, що воювала, спочила.

<h4>
Ісус Навин 12
<p>1 І це царі землі, яких вигубили ізраїльські сини і успадкували їхню землю на другім боці Йордану зі сходу сонця з долини Арнона до гори Аермона і всю землю Арави зі сходу.
<p>2 Сіон цар аморейський який жив в Есевоні, що панував від Ароіра, що є в долині, в часті долини і половиною Ґалаада до Явока, границі синів Аммона,
<p>3 і від Арави до моря Хенеретського на сході і до моря Арави, соленого моря на сході, дорогою до Асімота, від Темана, що під Асидотом Фасґою.
<p>4 І з ґіґантів остався Оґ цар Васана, що жив в Астароті і в Едраїні,
<p>5 що був володарем від гори Аермона і від Селхи і всього Васана аж до гір Ґесурі і Махаті і половини Ґалаада, до границь Сіона царя Есевона.
<p>6 Побили їх Мойсей Господний раб та ізраїльські сини, і дав її Мойсей в насліддя Рувимові і Ґадові і половині племени Манассії.
<p>7 І це ароррейські царі, яких вигубив Ісус та ізраїльські сини на другому боці Йордану при морі Ваалґад на рівнині Лівану і до гори Хелка коли іти до Сиіра, і дав її Ісус ізраїльським племенам, щоб унаслідити за їхнім жеребом,
<p>8 в горі і на рівнині і в Араві і в Асидоті і в пустині і в Неґеві, Хеттея і Аморрея і Хананея і Ферезея і Евея і Євусея.
<p>9 Царя Єрихону і царя Ґаїв, що є коло Ветиля.
<p>10 Царя Єрусалиму, царя Хеврону,
<p>11 царя Єрімута, царя Лахіса,
<p>12 царя Елама, царя Ґазера.
<p>13 Царя Давіра, царя Ґадера,
<p>14 царя Ермата, царя Арата,
<p>15 царя Левни, царя Одоллама,
<p>16 царя Макида,
<p>17 царя Тафуґа, царя Офера,
<p>18 царя Афека Саронського,
<p>19 царя Асора,
<p>20 царя Сумоона, царя Маррона, царя Азіфа,
<p>21 царя Кадиса, царя Танаха,
<p>22 царя Маґедона, царя Єконама Хермельського,
<p>23 царя Дора Нафеддорського, царя Ґоіма Галилейського,
<p>24 царя Тарса. Цих всіх царів двадцять девять.

<h4>
Ісус Навин 13
<p>1 Й Ісус старий, постарівся днями і сказав Господь до Ісуса: Ти постарівся днями і до унаслідування осталося багато землі.
<p>2 І це земля, що осталася: околиці Филистімян, Ґесіра і Хананей,
<p>3 від незамешкуваної землі, що напроти лиця Єгипту, до границь Аккарона з лівої сторони Хананеїв, яка вважається пятьох володінь Филістимців, Фазейське і Азотське і Аскалонське і Ґеттейське і Аккаронське.
<p>4 І до Евея з Теману і до всієї Ханаанської землі перед Ґазою, і Сидоняни аж до Афека аж до границь Аморейських,
<p>5 і всю землю Ґавлі Филістимів і ввесь Ліван від сходу сонця від Ґалґал від гори Аермонської аж до входу до Емата.
<p>6 Всі, що жили в горах від Лівана аж до Масерефотмаїма, всіх сидонців, Я їх вигублю від лиця Ізраїля. Але роздай її Ізраїлеві в насліддя, так як Я тобі заповів.
<p>7 І тепер розміряй цю землю в насліддя девятьом племенам і половині племени Манассії, від Йордану аж до великого моря на захід сонця даси її, велике море буде границею.
<p>8 А двом племенам і половині племени Манассії дав Мойсей, Рувимові і Ґадові, на другій стороні Йордану на схід сонця. Дав її Мойсей господний раб
<p>9 від Ароіра, що є при устях потоку Арнона, і місто, що в середині долини, і ввесь Місор від Медави аж до Девана,
<p>10 всі міста Сіона царя аморрейського, який був царем в Есевоні, аж до границь синів Аммона
<p>11 і Ґалаадітиду і границі Ґесіра і Махати, всю гору Аермона і всю Васанітиду аж до Селхи,
<p>12 все царство Оґа в Васанітиді, який царював в Астароті і в Едраїні. Цей остався з ґіґантів, і побив його Мойсей і вигубив.
<p>13 І не вигубили ізраїльські сини Ґесіра і Махата і Хананея, і живе цар Ґесіра і Махата між ізраїльськими синами аж до сьогоднішнього дня.
<p>14 Лише племені Левія не дано насліддя; Господь Бог ізраїльський, він їхнє насліддя, так як сказав їм Господь. І це розподіл, який розмірив Мойсей синам ізраїльським в Аравоті Моавському на другому боці Йордану напроти Єрихону.
<p>15 І дав Мойсей пемені Рувима за їхніми родами:
<p>16 І були їм гори від Ароіра, що є напроти лиця долини Арнона, і місто, що в долині Арнона і ввесь Місор
<p>17 аж до Есевона і всі міста, що є в Місорі і Девон і Вамотваал і дім Веелмона
<p>18 і Яссу і Кедемот і Мефаат
<p>19 і Каріятем і Саваму і Середу і Сіор в горі Емак
<p>20 і Ветфоґор і Асидот Фасґу і Ветасімот
<p>21 і всі міста Місора і все царство Сіона царя Аморреїв, якого побив Мойсей, його і володарів Мадіяма і Евія і Рокома і Сура і Ора і Ровея володарів при Сіоні і тих, що жили в землі
<p>22 і Валаама сина Веора ворожбита тоді вбили.
<p>23 Були ж границі Рувима: Околиці Йордану. Це насліддя синів Рувима за їхніми родами, їхні міста і їхні села.
<p>24 Дав же Мойсей синам Ґада за їхніми родами,
<p>25 і їхні були околиці Язира, всі міста Ґалаада і половина землі синів Аммона аж до Ароіра, що є напроти лиця Равви,
<p>26 і від Есевона аж до Рамота напроти Массифи і Вотаніна і Маанена аж до околиць Давіра,
<p>27 і в Емеці Ветарам і Ветанаври і Сокхота і Сафана і осталу часть царства Сіона царя Есевона, і Йордан граничить аж до части моря Хенерета на другому боці Йордана на сході.
<p>28 Це насліддя синів Ґада за їхніми родами, їхні міста і їхні села.
<p>29 І дав Мойсей половині племени Манассії за їхніми родами,
<p>30 і їхні границі були від Маанема і все царство Васанії і все царство Оґа царя Васана і всі села Яіра, що є в Васанітіді, шістдесять міст,
<p>31 і половина Ґалаада і в Астароті і в Едраїні, міста царства Оґа в Васанітіді, і дані були синам Махіра сина Манассії і пловині синів Махіра сина Манассії за їхніми родами.
<p>32 Це ті, яким насліддя дав Мойсей на другому боці Йордану в Аравоті Моавському на другому боці Йордану напроти Єрихону на сході.

<h4>
Ісус Навин 14
<p>1 І це ті з ізраїльських синів, що унаслідили в Ханаанській землі, яким дав їм наслідя Елеазар священик та Ісус син Навина і володарі родів племен ізраїльських синів.
<p>2 Унаслідили за жеребами, так як заповів Господь, рукою Ісуса девятьом племенам і половині племени,
<p>3 з другої сторони Йордану, і Левітам не дав насліддя між ними,
<p>4 бо сини Йосифа були два племена, Манассія і Ефраїм, і Левітам не дано їм часті в землі, але лише міста, щоб жити, і виділи для їхнього скота і їхній скот.
<p>5 Так як Господь заповів Мойсеєві, так вчинили ізраїльські сини і поділили землю.
<p>6 І прийшли сини Юди до Ісуса в Ґалґалі, і сказав до нього Халев син Єфонії, Кенезей: Ти знаєш слово, яке Господь сказав до Мойсея божого чоловіка про мене і тебе в Кадис Варні;
<p>7 бо сорок років мали ми, коли післав мене Мойсей божий раб з Кадис Варни розвідати землю, і я йому відповів слово за його умом,
<p>8 а мої брати, що пішли зі мною, відвернули серце народу, я ж приклався іти вслід за моїм Господом Богом,
<p>9 і поклявся Мойсей в тому дні, кажучи: Земля до якої пішов ти, тобі буде в насліддя і твоїм синам на віки, бо приклався ти іти вслід за Господом Богом нашим.
<p>10 І тепер прокормив мене Господь, так як сказав, ось сорок пятий рік від коли Господь сказав це слово до Мойсея і ходив Ізраїль в пустині. І тепер ось я сьогодні вісімдесять пять літний.
<p>11 Я ще сьогодні є сильний так як коли післав мене Мойсей, так тепер маю силу вийти на війну і ввійти.
<p>12 І тепер прошу в тебе цю гору, так як сказав Господь того дня; бо ти почув це слово того дня. Тепер же там є Енакім, сильні і великі міста. Отже, якщо зі мною є Господь, вигублю їх, так як мені сказав Господь.
<p>13 І поблагословив його Ісус і дав Хеврон Халевові синові Єфонії синові Кенеза в насліддя.
<p>14 Через це став Хеврон Халева сина Єфонії Кенезея в насліддя аж до цього дня, тому що він пішов вслід за приписами Господа Бога Ізраїля.
<p>15 А імя Хеврона раніше було місто Арвок, воно город - матір Енакімів. І спочила земля від війни.

<h4>
Ісус Навин 15
<p>1 І границі племени Юди за їхніми родами були від границь Ідумеї від пустині Сін на півдні аж до Кадиса.
<p>2 І їхні границі були від півдня аж до часті солоного моря, від хребта, що іде на південь
<p>3 і переходить напроти Акравінського виходу і відходить від Сенни і іде від півдня до Кадис Варни і відходить від Асорона і йде до Аддари і переходить на захід від Кадиса
<p>4 і іде до Асемона і переходить аж до єгипетскої долини, і вихід (кінець) його границям при морі. Це є їхні границі з півдня.
<p>5 І границі зі сходу: Все солоне море до Йордана. І їхні границі з півночі і від морського хребта і від часті Йордану,
<p>6 виходять границі до Ветаґли і проходить на півночі до Ветарави, і ідуть границі до каменя Веона сина Рувима,
<p>7 і приходять границі до четвертини долини Ахора, іде й до Ґалґала, що є напроти сходу до Аддаміна, що є до півдня долини, і переходить до води джерела сонця, і вихід (кінець) його буде джерело Роґил,
<p>8 і іде границя до долини Оном на півдні Євуса з півдня [це є Єрусалим] і переходять границі на вершок гори, це є напроти лиця долини Онома до моря, яке є з часті землі Рафаїна на півночі,
<p>9 і проходить границя з вершка гори до джерела води Нафта і переходить до гори Ефрона, і виведе границю до Ваала [це є місто Ярім],
<p>10 і перейде границя від Ваала при морі і перейде до гори Ассари на півдні, міста Ярім з півночі [це є Хаслон] і зійде до міста сонця і перейде на південь,
<p>11 і пройде границя на південь Аккарона на півночі, і перейде границя до Сакхарона і перейде гору Вали і перейде до Явнела, і буде вихід (кінець) границі при морі.
<p>12 І їхні границі від моря (заходу): Велике море є границею. Це границі синів Юди довкруги за їхніми родами.
<p>13 І дав Халевові синові Єфонії часть серед синів Юди через божий наказ, і дав йому Ісус місто Арвок місто-матір Енака [воно є Хеврон].
<p>14 І вигубив звідти Халев син Єфонії трьох синів Енака Сусія і Толмія і Ахіма.
<p>15 І Халев пішов звідти проти тих, що жили в Давірі, а раніше імя Давіра було Місто Писарів.
<p>16 І сказав Халев: Хто візьме і виріже Місто Писарів і заволодіє ним, дам йому Ахсану мою дочку за жінку.
<p>17 І взяв його Ґотоніїл син Кенеза молодший брат Халева, і дав йому Ахсану дочку його йому за жінку.
<p>18 І сталося коли вона відходила і договорилася з ним, кажучи: Попрошу у мого батька поле, і вона закричала з осла. І сказав їй Халев: Що тобі є?
<p>19 І сказала йому: Дай мені благословення, бо до землі Наґева віддав ти мене; дай мені Ґолатмена. І дав її Халев верхній Ґолатмен і нижній Ґолатмен.
<p>20 Це насліддя племени синів Юди.
<p>21 Були ж їхні міста: Перше місто племени синів Юди при границях Едома при пустині Кавсеїл і Едрей і Яґур
<p>22 і Кіна і Дімона і Адада
<p>23 і Кедес і Ітназіф
<p>24 і Телем і Валот
<p>25 і місто Асерон [це Асор],
<p>26 Амам і Самаа і Молада
<p>27 і Асерґадда і Ветфалет
<p>28 і Асарсула і Версавея і їхні села і їхні двори,
<p>29 Ваала і Авім і Асем
<p>30 і Елтодад і Хасіл і Ерма
<p>31 і Сікелеґ і Медевина і Сансанна
<p>32 і Лавот і Селеїм і Реммон, двадцять девять міст і їхні села.
<p>33 В рівнині: Естаол і Сараа і Асна
<p>34 і Рамен і Зано і Адіатаїм і Інаїм
<p>35 і Єрімут і Одоллам і Немра і Сохо і Азека
<p>36 і Сарґарім і Ґадира і її села, чотирнадцять міст і їхні села.
<p>37 Сеннан і Адаса і Маґдалґад
<p>38 і Далаан і Масфа і Єхтаїл
<p>39 і Лахіс і Вазкат і Аґлон
<p>40 і Хавва і Ламас і Хатлос
<p>41 і Ґадирот і Витдаґон і Нома і Макида, шістнадцять міст і їхні села.
<p>42 Атер і Левна
<p>43 і Єфта і Асенна і Кеїла
<p>44 і Несів і Ахзів і Мариса і Едом, міст девять і їхні села.
<p>45 Аккарон і його села і його двори.
<p>46 І від Аккарона Ємна і всі, що є близько Асдода,
<p>47 і його села і його двори. Ґаза і її села і її двори аж до єгипетского потоку. І велике море є границею.
<p>48 І в горах: Сафір і Єтер і Сохо
<p>49 і Ренна Місто Писарів [воно є Давір]
<p>50 і Авов і Естемо і Анім
<p>51 і Ґосом і Хілуон і Ґилон, міст десять і їхні села.
<p>52 Ерев і Рума і Есан
<p>53 і Янум і Веттапфуе і Афака
<p>54 і Хаммата і місто Арво [це є Хеврон] і Сіор, міст девять і їхні села.
<p>55 Маон і Хермел і Зіф і Єтта
<p>56 і Єзраел і Єкдаам і Заноакім
<p>57 і Ґаваа і Тамна, девять міст і їхні села.
<p>58 Алул і Ветсур і Ґедор
<p>59 і Марот і Ветанот і Елтекен, шість міст і їхні села.
<p>59 Теко і Ефрата [це є Вифлеєм] і Фаґор і Етам і Кулон і Татамі і Сорис і Карем і Ґаллім і Ветир і Манохо, одинадцять міст і їхні села.
<p>60 Каріятваал [це місто Ярім] і Аревва, два міста і їхні села і їхні двори.
<p>61 Ваддарґіс і Витарава і Мадон і Сохоха
<p>62 і Невсан і міста солі і Інґадді, сім міст і їхні села.
<p>63 І Євусей мешкав в Єрусалимі, і сини Юди не змогли їх вигубити. І жили Євусеї в Єрусалимі до цього дня.

<h4>
Ісус Навин 16
<p>1 І границі синів Йосифа були від Йордану, що в Єрихоні зі сходу і піде від Єрихону до гір пустині до Ветилу Лузи
<p>2 і вийде до Ветилу і перейде до границь Хатароті
<p>3 і перейде до моря до границь Апталіма аж до границь Веторона нижнього, і буде їхній вихід (кінець) до моря.
<p>4 І унаслідили сини Йосифа, Ефраїм і Манассія.
<p>5 І границі синів Ефраїма були за їхніми родами: і границі їхнього насліддя були від сходу Атарота і Ерока аж до верхнього Веторона і Ґазари,
<p>6 і перейдуть границі при морі до Ікасмона з півночі Терми, перейде на сході до Тинаси і Селлиса і перейде зі сходу до Янока
<p>7 і до Маха і Атарота і їхні села і піде до Єрихону і перейде до Йордану,
<p>8 і від Тафи підуть границі до моря до Хелкани, і їхній вихід (кінець) буде при морі. Це насліддя племени Ефраїма за їхніми родами.
<p>9 І міста відлучені синам Ефраїма посеред насліддя синів Манассії, всі міста і їхні села.
<p>10 І не вигубив Ефраїм хананея, що жив в Ґазері, і жив хананей в Ефраїмі аж до цього дня, доки не прийшов Фараон єгипетський цар і взяв її і спалив її огнем, і вигубили хананеїв і ферезеїв і тих, що жили в Ґазері і дав його Фараон у віно своїй дочці.

<h4>
Ісус Навин 17
<p>1 І були границі племени синів Манассії, тому що цей первородний Йосифа: Махірові первородному Манассії батькові Ґалаада [бо був чоловіком вояком] в Ґалаадітіді і в Васанітіді.
<p>2 І було синам Манасії, що осталися за їхніми родами, синам Єзера і синам Келеза і синам Єзіїла і синам Сихема і синам Офера і синам Симарієвим: це мужі за їхніми родами.
<p>3 І в Салпаада сина Офера, не було в нього синів, але лиш дочки, і це імена дочок Салпаада: Маала і Нова і Еґла і Мелха і Терса
<p>4 і стали перед Елеазаром священиком і перед Ісусом і перед володарями, кажучи: Бог заповів рукою Мойсея дати вам насліддя посеред наших братів. І дано їм зарядження через Господа жереб між братами їхнього батька.
<p>5 І впав їхній жереб від Анасси і рівнини Лавека з Ґалааду, що є на другому боці Йордану.
<p>6 Бо унаслідили дочки синів Манассії жереб посеред їхніх братів. А земля Ґалаадська була синам Манассії, що осталися.
<p>7 І були границі синів Манассії Диланат, що є напроти лиця синів Аната, і іде за границями до Яміна і Яссіва до джерела Тафтота,
<p>8 Манассії буде; і Тафет на границях Манассії синам Ефраїма.
<p>9 І зійдуть границі до долини Карани на південь до долини Яріїл, теремінта Ефраїмського між містом Манассії. І границі Манассії на півночі до потока, і його вихід (кінець) буде море.
<p>10 На півдні Ефраїмові, і на півночі Манассії, і море буде їм границею. І до Асира додадуть на півночі і до Іссахара на сході
<p>11 і буде Манассія в Іссахарі і в Асирі Ветсан і їхні села і тих, що живуть в Дорі і їхні села, і тих, що живуть в Маґґедо і їхні села і третина Нафети і її села.
<p>12 І не змогли сини Манассії вигубити ці міста, і Хананей почав жити в цій землі.
<p>13 І сталося, і коли змужніли сини ізраїльські, і зробили хананеїв підвладними, а щоб вигубити не вигубили їх.
<p>14 А сини Йосифа сказали Ісусові, мовлячи: Чому ти нам дав одне насліддя і один жереб, я ж є численний нарід, і мене Бог поблагословив.
<p>15 І сказав їм Ісус: Якщо ти є численним народом, піди до лісу і вичисть собі, якщо тобі тісною гора Ефраїма.
<p>16 І сказали: Не вистане нам гора Ефраїма, і в хананея що живе в ньому в Ветсані і в його селах в долині Єзраєла, вибраний кінь і залізо.
<p>17 І сказав Ісус синам Йосифа: Якщо ти є численним народом і маєш велику силу, не буде тобі одне насліддя;
<p>18 бо тобі буде ліс, бо є ліс і вичистиш його і тобі буде. І коли вигубиш хананея, бо в нього є вибраний кінь, бо ти сильніший від нього.

<h4>
Ісус Навин 18
<p>1 І зібрався ввесь збір ізраїльських синів до Сила і розклали там шатро свідчення, і земля закріпилася під ними.
<p>2 І осталися ізраїльські сини, які не унаслідили, сім племен.
<p>3 І сказав Ісус ізраїльським синам: Доки зволікатимете унаслідити землю, яку дав Господь Бог наш?
<p>4 Дайте від вас трьох мужів з племени, і вставши, хай обійдуть землю і хай опишуть її передімною, так як належиться, щоб поділити її. [І пішли до нього,
<p>5 і він поділив їм на сім частей.] Юда покладе їм границю з півдня, і сини Йосифа покладуть їм з півночі.
<p>6 Ви ж розділіть землю на сім частей і принесіть до мене сюди, і винесу вам жереб перед нашим Господом Богом.
<p>7 Бо у вас немає часті синам Левія, бо господні святощі його часть. І Ґад і Рувим і половина племени Манассії взяли їхнє насліддя на другому боці Йордану на сході, яке дав їм Мойсей господний раб.
<p>8 І вставши, мужі пішли, і заповів Ісус мужам, що йшли обміряти землю, кажучи: Підіть і поміряйте землю і прийдіть до мене, і тут винесу вам жереб перед Господом в Сило.
<p>9 І пішли і зміряли землю і обстежили її і описали її за їхніми містами на сім частей до книги і принесли до Ісуса.
<p>10 І вкинув їм Ісус жереб перед Господом в Сило.
<p>11 І першим випав жереб племени Веніямина за їхніми родами, і вийшли границі їхнього жереба між Юдою і між синами Йосифа.
<p>12 І їхні границі були з півночі від Йордану, підуть границі на південь Єрихона з півночі і піднесеться до гори до моря, і її вихід (кінець) буде Мадваріт Ветон,
<p>13 і перейдуть звідти границі до Лузи позаду Лузи з півдня [це є Ветиль], і зійдуть границі від Маатаротореха до гір, що є до півдня Веторона, що вдолі,
<p>14 і перейдуть границі і обійдуть до часті, що глядить до моря з півдня від гори перед лицем Веторона на півдні, і його вихід (кінець) буде в Кааріятваалі [це є Каріятіярін місто синів Юди]. Це є часть, що до моря.
<p>15 І часть, що до півдня, від часті Каріятваала, і перейдуть границі до Ґасіна до джерела води Нафти,
<p>16 І зійдуть границі до часті гори, яка є напроти лиця долини Оннама, що є з часті Емекрафаїна з півночі, і зійде до Ґеєнни позаду Євусея і зійде з півдня до джерела Роґила
<p>17 і перейде до джерела Ветсамуса і перейде до Ґалілота, що є напроти підходу до Етаміна, і зійде до каменя Веона синів Рувима
<p>18 і перейде за плечима Ветарави з півночі і зійде
<p>19 до границь зі заду Ветаґли з півночі, і буде вихід (кінець) границь на хребті солоного моря на півночі до часті Йордану з півдня. Це є границі з півдня.
<p>20 І Йордан буде границею зі східньої часті. Це насліддя синів Веніямина, його границі довкруги за родами.
<p>21 І міста синів Веніямина за їхніми родами були: Єрихон і Витаґла і Амеккасія
<p>22 і Ветарава і Семрім і Витил
<p>23 і Авім і Афар і Афра
<p>24 і Екарен і Кафираммін і Ґаваа, дванадцять міст і їхні села.
<p>25 Ґаваон і Рама і Вирот
<p>26 і Масфа і Хефіра і Амоса і Рекем і Єрфаїл і Тарала
<p>28 і Силалеф і Євус [це є Єрусалим] і Ґаваат і місто Ярім, тринадцять міст і їхні села. Це насліддя синів Веніямина за їхніми родами.

<h4>
Ісус Навин 19
<p>1 І вийшов другий жереб Симеонові, і їхнє насліддя було між насліддям синів Юди.
<p>2 І їхнє насліддя було: Вирсавія і Савея і Молада
<p>3 і Асерсуал і Ватул і Вола і Асом
<p>4 і Елтулад і Ерма
<p>5 і Секела і Ветаммархавот і Асерсусім
<p>6 і Ветлават, тринадцять міст і їхні поля і їхні села.
<p>7 Аїн і Реммон і Етер і Асан, чотири міста і їхні села,
<p>8 що довкруги цих міст аж до Ваалетвиррамота, коли йти до Ямета на південь. Це насліддя племени синів Симеона за їхніми родами.
<p>9 Від насліддя Юди насліддя племени синів Симеона, бо часть синів Юди була більша від їхньої. І унаслідили сини Симеона посеред їхнього насліддя.
<p>10 І третий жереб випав на Завулона за їхніми родами. І границі їхнього насліддя будуть аж до Саріда.
<p>11 Їхні границі: Море і Марала і дійде до Давастея до долини, яка є напроти лиця Єкнама,
<p>12 і повернеться від Саріда напроти зі сходу Самси до границь Хасалота і Тавора і перейде до Даврата і піднесеться до Яфаґея
<p>13 і звідти перейде напроти на схід до Ґетти до міста Касіма і перейде до Реммона Амматарім Аннуя
<p>14 і перейде до границь на північ до Еннатота, і їх вихід (кінець) буде у Ґайєфтаїлі
<p>15 і Каттаті і Наалолі і Семроні і Ядилі і Вефлеемі.
<p>16 Це насліддя племени синів Завулона за їхніми родами, це міста і їхні села.
<p>17 І четвертий жереб випав Іссахарові.
<p>18 І їхні границі були Єзраїл і Ахаселот і Сунам
<p>19 і Афераїм і Сіян і Ренат і Анарет
<p>20 і Раввот і Кесіон і Аеме
<p>21 і Рамат і Інґаннім і Інадда і Ветфасис,
<p>22 і прийде границя до Тавота і до Сасіми при морі і Ветсмаса, і вихід (кінець) їхніх границь буде Йордан.
<p>23 Це насліддя племени синів Іссахара за їхніми родами, міста і їхні хутори.
<p>24 І пятий жереб випав Асирові за їхніми родами.
<p>25 І їхні границі були: Хелкат і Оолі і Ватне і Ахсаф
<p>26 і Амад і Масал і дійде до Кармила до моря і Сіора і Лаваната
<p>27 і повернеться зі сходу сонця до Витдаґона і дійде до Завулона і в Ґаї Єфтаїл на півночі, і вийдуть границі до Сафтавитаемека і підуть по границях Аніїла і перейде до Хавола з ліва
<p>28 і Ахрана і Роова і Амона і Кани аж до великого Сидона,
<p>29 І границі повернуться до Рами і до сильного міста Тирійців, і повернуться границі до Оси, і його вихід (кінець) буде море і від помірів Ахзіфа
<p>30 і Амми і Афека і Раова, двадцять два міста.
<p>31 Це насліддя племени синів Асира за їхніми родами, їхні міста і їхні села.
<p>32 І Нефталімові випав шостий жереб.
<p>33 І їхні границі були: Меелеф і Маилон і Весенанім і Арме і Накев і Явнил аж до Лаки, і його виходи (кінець) були Йордан.
<p>34 І повернуться границі до моря Азанота Тавора і перейде звідти до Ікока і піде до Завулона з півдня і Асира, дійде до моря (заходу), і Йордан зі сходу сонця.
<p>35 І міста Тирійців обведені муром: Тирос і Амат і Реккат і Хенерет
<p>36 і Адамі і Рама і Асор
<p>37 і Кедес і Едраї і джерело Асор
<p>38 і Яріон і Маґдаліїл, Орам і Ветанат і Тасмус, девятнадцять міст.
<p>39 Це насліддя племени синів Нефталіма.
<p>40 І Данові випав сьомий жереб.
<p>41 І їхні границі були: Сараа і Естаол і місто Самес
<p>42 і Салавін і Яалон і Єтла
<p>43 і Елон і Тамна і Аккарон
<p>44 і Елтеко і Ґаватон і Ваалон
<p>45 і Ют і Ваниварак і Ґетреммон,
<p>46 і від границь Єраконського моря близько до Йоппії.
<p>47 Це насліддя племени синів Дана за їхніми родами, їхні міста і їхні села.
<p>47 І не вигнали сини Дана Аморрея, що гнітив їх в горах. І не дали їм Аморреї зійти до долини і вимогли в них часті їхньої границі.
<p>48 І пішли сини Юди і воювали проти Лахіса і взяли його і побили його лезом меча і поселилися в ньому і назвали його імя Ласендак.
<p>48 І Аморрей остався жити в Еломі і в Саламіні. І затяжіла рука Ефраїма на них, і стали їм носіями данини
<p>49 і пішли унаслідити землю за своїми границями. І дали ізраїльські сини жереб Ісусові синові Навина за божим приказом між собою,
<p>50 і дали йому місто, яке просив, Тамнасарах, яке є в горі Ефраїма. І збудував місто і замешкав в ньому.
<p>51 Це поділи, які дав в насліддя Елеазар священик і Ісус син Навина і старшини родів в ізраїльських племенах за жеребами в Сило перед Господом при дверях шатра свідчення. І пішли розділити землю.

<h4>
Ісус Навин 20
<p>1 І заговорив Господь до Ісуса, кажучи:
<p>2 Скажи ізраїльським синам, кажучи: Дайте міста для втечі, про які Я сказав до вас через Мойсея,
<p>3 на схоронку убивці і тому, що побив душу не навмисно, і будуть вам міста на схоронку, і не помре вбивця від близького по крові, доки не стане перед збором на суд.
<p>7 І відлучили Кадис в Галилеї в горі Нефталімській і Сихем в горі Ефраїмській і місто Арвок [це є Хеврон] в горі Юди.
<p>8 І на другому боці Йордану дав Восор в пустині на рівнині з племени Рувима і Аримот в Ґалааді з племени Ґада і Ґавлон в Васанітіді з племени Манассії.
<p>9 Це вибрані міста для ізраїльських синів і для приходька, що живе в них, щоб втекти туди кожному, хто побє душу не навмисно, щоб не вмер від руки кревного по крові, доки не стане перед збором на суд.

<h4>
Ісус Навин 21
<p>1 І прийшли старшини родів синів Левія до Елеазара священика і до Ісуса сина Навина і до старшин племен з племен родів Ізраїля
<p>2 і промовили до них в Сило в Ханаанській землі, кажучи: Господь заповів рукою Мойсея дати нам міста для проживання і околиці нашому скотові.
<p>3 І дали ізраїльські сини Левітам в наслідді за господним зарядженням міста і їхні околиці.
<p>4 І випав жереб родові Каата, і випало для синів Аарона священиків Левітів від племени Юди і від племени Симеона і від племени Веніямина жеребом тринадцять міст.
<p>5 І для синів Каата, що осталися, з племени Ефраїма і з племени Дана і з половини племени Манассії жеребом десять міст.
<p>6 І синам Ґедсона з племени Іссахара і з племени Асира і з племени Нефталіма і з половини племени Манассії в Васані тринадцять міст.
<p>7 І синам Мерарія за їхніми родами з племени Рувима і з племени Ґада і з племени Завулона жеребом дванадцять міст.
<p>8 І дали ізраїльські сини Левітам міста і їхні околиці, так як заповів Господь Мойсеєві, жеребом,
<p>9 і дали племя синів Юди і племя синів Симеона і з племени синів Веніямина міста, і назвали
<p>10 синам Аарона з роду Каата синів Левія, бо цим випав жереб.
<p>11 І дав їм Каріятарвок місто - матір Енака [це є Хеврон] в горі Юди. А околиці довкола нього
<p>12 і поля міста і його села дав Ісус синам Халева сина Єфоннії в насліддя
<p>13 і синам Аарона місто схоронок для того, хто вбє, Хеврон і те, що з ним відлучене і Лемну і те, що з ним вілучене
<p>14 і Елом і до нього відділене і Темну і йому відділене
<p>15 і Ґеллу і йому відділене і Давір і йому відділене
<p>16 і Асу і йому відділене і Тану і йому відділене і Ветсамус і йому відділене, від цих двох племен девять міст.
<p>17 І від племени Веніямина Ґаваон і йому відділене і Ґатет і йому відділене
<p>18 і Анатот і йому відділене і Гамалу і йому відділене, чотири міста.
<p>19 Всі міста синів Аарона священиків тринадцять.
<p>20 І родові синів Каата Левітам, що осталися з синів Каата, і місто їхніх границь було з племени Ефраїма,
<p>21 і дали їм місто схоронок для вбивці Сихем і йому відділене і Ґазару і те, що його і йому відділене
<p>22 і Кавсаїм і йому відділене і верхній Веторон і йому відділене, чотири міста,
<p>23 і з племени Дана Елкотем і йому відділене і Ґетедан і йому відділене
<p>24 і Елон і йому відділене і Ґетереммон і йому відділене, чотири міста.
<p>25 І з половини племени Манассії Танах і йому відділене і Євату і йому відділене, два міста.
<p>26 Всіх міст десять і їм відділене для родів синів Каата, що осталися.
<p>27 І синам Ґедсона Левітам з половини племени Манассії міста відлучені для вбивців, Ґавлон в Васанітіді і йому відлучене і Восору і йому відлучене, два міста
<p>28 і з племени Іссахара Кісон і йому відлучене і Девву і йому відлучене
<p>29 і Реммат і йому відлучене і Джерело Письма і йому відлучене, чотири міста.
<p>30 І з племени Асира Васеллан і йому відлучене і Даввон і йому відлучене
<p>31 і Хелкат і йому відлучене і Равва і йому відлучене, чотири міста.
<p>32 І з племени Нефталі місто відлучене для вбивці Кадес в Галилеї і йому відлучене і Еммат і йому відлучене і Теммон і йому відлучене, три міста.
<p>33 Всі міста Ґедсона за їхніми родами тринадцять міст.
<p>34 І родові синів Мерарі Левітам, що осталися, з племени синів Завулона Маану і його околиці і Кадис і його околиці
<p>35 і Демну і його околиці і Селлу і його околиці, чотири міста.
<p>36 І на другому боці Йордана, що напроти Єрихону, з племени Рувима місто схоронок для вбивці Восор в пустині, Місора і його околиці, і Язир і його околиці,
<p>37 і Декмон і його околиці, і Мафу і його околиці, чотири міста.
<p>38 І з племени Ґада місто схоронок для вбивці Рамот в Ґалааді і його околиці і Камін і його околиці
<p>39 і Есевон і його околиці і Язир і його околиці, всіх міст чотири.
<p>40 Всіх міст для синів Мерарі за їхніми родами, що осталися з племени Левія. І границі міст були дванадцять.
<p>41 Всіх міст Левітів посеред насліддя ізраїльських синів сорок вісім міст і їхні околиці довкруги цих міст,
<p>42 місто і околиця довкруги кожного міста їхнім містам.
<p>42 І закінчив Ісус ділити землю в їхніх границях.
<p>42 І дали ізраїльські сини часть Ісусові за господним приписом. Дали йому місто, яке просив: дали йому Тамнасарах в горі Ефраїма.
<p>42 І збудував Ісус місто і поселився в ньому.
<p>42 І взяв Ісус камяні ножі, якими обрізав ізраїльських синів, що були в дорозі в пустині, і поклав їх в Тамнасараху.
<p>43 І дав Господь Ізраїлеві всю землю, яку поклявся дати їхнім батькам, і унаслідили її і поселилися в ній,
<p>44 і дав їм Господь спочинок довкруги, так як поклявся їхнім батькам. Не повстав ніхто проти них з усіх їхніх ворогів. Всіх їхніх ворогів передав Господь в їхні руки.
<p>45 Не згинуло жодне з усіх добрих слів, які Господь сказав ізраїльським синам. Все збулося.

<h4>
Ісус Навин 22
<p>1 Тоді прикликав Ісус синів Рувима і синів Ґада і половину племени Манассії
<p>2 і сказав їм: Ви послухались усього, що заповів вам Мойсей господний раб і послухалися мого голосу за всім, що я вам заповів.
<p>3 Не оставили ви ваших братів в цих багатьох днях, аж до сьогоднішного дня. Зберегли ви заповідь Господа Бога вашого.
<p>4 Тепер же Господь Бог наш дав спочинок нашим братам, так як сказав їм: Тепер, отже, повернувшись, відійдіть до ваших домів і до землі вашого насліддя, яке вам дав Мойсей на другому боці Йордану.
<p>5 Але дуже зберігатимете чинити заповіді і закон, так як нам заповів чинити Мойсей господний раб, любити Господа Бога вашого, ходити в усіх його дорогах, зберігати його заповіді і приставати до нього і служити йому з усього вашого ума і з усієї вашої душі.
<p>6 І поблагословив їх Ісус і відіслав їх, і пішли до хат своїх.
<p>7 І половині племени Манассії дав Мойсей в Васанітіді, і половині дав Ісус з своїми братами на другому боці Йордану до Моря. І коли Ісус відіслав їх до своїх домів і поблагословив їх,
<p>8 і пішли до своїх домів з великими маєтками, і (мали) дуже багато скота і срібла і золота і заліза і багато одежі, і розділили полон ворогів з своїми братами.
<p>9 І пішли сини Рувима і сини Ґада і половина племени синів Манассії від Ізраїльських синів з Сило в ханаанській землі, щоб піти до Ґалаадської землі до землі їхнього насліддя, яке унаслідили через приказ Господа рукою Мойсея.
<p>10 І пішли до Ґалґали Йорданської, що є в ханаанській землі, і сини Рувима і сини Ґада і половина племени Манассії збудували там престіл над Йорданом, престіл великий на вид.
<p>11 І почули ізраїльські сини, кажучи: Ось сини Рувима і сини Ґада і половина племени Манассії збудували жертівник на границях Ханаанської землі в Ґалааді Йорданському на другому боці від синів Ізраїльських.
<p>12 І зібралися всі ізраїльські сини до Сило, щоб пішовши, воювати проти них.
<p>13 І післали ізраїльські сини до синів Рувима і до синів Ґада і до половини племени Манассії до землі Ґалаадської Фінееса сина Елеазара сина Аарона первосвященика
<p>14 і з ним десять старшин, один старшина з дому, з роду усіх ізраїльських племен. Це старшини батьківських домів, тисячники ізраїльські.
<p>15 І Прийшли до синів Рувима і до синів Ґада і до половини племени Манассії до Ґалаадської землі і заговорили до них, кажучи:
<p>16 Так говорить ввесь господний збір: Що це за переступ, яким ви переступили перед Богом Ізраїля, щоб сьогодні відвернутися від Господа, збудувавши собі самим престіл, щоб ви стали відступниками від Господа?
<p>17 Чи малий нам гріх Фоґора, що ми не очистилися від нього аж до цього дня і була кара на господньому зборі.
<p>18 І ви сьогодні відвернулися від Господа і буде коли відступите сьогодні від Господа і завтра на всьому Ізраїлі буде лють.
<p>19 І тепер чи мала вам земля вашого насліддя, перейдіть до землі господнього насліддя, де є там господне шатро, і унаслідите у нас. І не будете відступниками від Бога і не відступите від Господа тим, що ви збудуєте престіл поза жертівником Господа Бога нашого.
<p>20 Чи не ось Ахар син Зари проступком переступив і від прокляття була на всьому зборі Ізраїля лють і він був один одинокий. Не один він помер через свій гріх.
<p>21 І відповіли сини Рувима і сини Ґада і половина племени Манассії і сказали тисячникам Ізраїля, мовлячи:
<p>22 Бог, Бог є Господом, і Бог, Бог Господь, він знає, і Ізраїль він пізнає. Якщо відступленням переступили ми перед Господом, хай нас в цьому не спасе.
<p>23 І якщо ми збудували собі вівтар, щоб відступити від Господа Бога нашого, щоб на ньому приносити жертву цілопалення, чи щоб приносити на ньому жертву спасіння, Господь хай випитає.
<p>24 Але задля діла побожности ми це зробили, кажучи: Щоб завтра не сказали ваші діти нашим дітям: Що вам до Господа Бога Ізраїля,
<p>25 Господь і границю поставив між вами, нами: - Йордан, і немає у вас господньої часті. І відчужаться ваші сини від наших синів, щоб не почитати Господа.
<p>26 І сказали: Ми чинили так, щоб збудувати цей жертівник не задля дарів, ані задля жертв,
<p>27 але щоб це було свідком між вами і нами і між нашими родами з нами, щоб приносити службу Господеві перед ним в наших дарах і в наших жертвах і в наших жертвах спасіння. І завтра ваші діти не скажуть нашим дітям: Немає у вас господньої часті.
<p>28 І сказали ми: Якщо буде, тоді і скажуть до нас і до родів наших завтра, і запитають: Гляньте подоба господнього жертівника, який зробили наші батьки не задля дарів, ані задля жертов, але воно є свідченням між нами і між вами і між нашими синами.
<p>29 Хай, отже, не буде, щоб ми відступили від Господа, щоб відступити в цих днях від Господа, щоб збудувати собі жертівник для дарів і жертов миру і жертов спасіння, за вийнятком господнього жертівника, що є перед його шатром.
<p>30 І Фінеес священик і всі старшини ізраїльського збору, які були з ним, почувши слова, які сказали сини Рувима і сини Ґада і половини племени Манассії, і вгодило їм.
<p>31 І сказав Фінеес священик синам Рувима і синам Ґада і половині племени Манассії: Сьогодні ми пізнали, що Господь з нами, тому що ви не переступили перед Господом проступком і тому що ви спасли ізраїльських синів від господньої руки.
<p>32 І повернувся Фінеес священик і старшини від синів Рувима і від синів Ґада і від половини племени Манассії з Ґалаадської землі до Ханаанської землі до ізраїльських синів і відповіли їм слова,
<p>33 і вгодило ізраїльським синам. І сказали ізраїльським синам, і вони поблагословили Бога ізраїльських синів і сказали, щоб більше не іти до них з війною, щоб вигубити землю синів Рувима і синів Ґада і половини племени Манассії. І поселилися на ній.
<p>34 І дав імя Ісус жертівникові Рувима і Ґада і половини племени Манассії, і сказав що: Свідченням він є між ними, бо Господь є їхнім Богом.

<h4>
Ісус Навин 23
<p>1 І сталося, що по багатьох днях після того, як дав Господь спочинок Ізраїлеві від усіх їхніх ворогів довкруги, і Ісус (був) старий, постарівся днями,
<p>2 і скликав Ісус всіх ізраїльських синів і їхню старшину і їхніх провідників і їхніх писарів і їхніх суддів і сказав до них: Я постарівся і став старий днями.
<p>3 Ви ж побачили те, що вчинив Господь Бог ваш всім цим народам перед вашим лицем, бо Господь Бог ваш Він той, що воював за вас.
<p>4 Гляньте, що я передав вам народи, які осталися, вони вам в насліддя, вашим племенам. Від Йордану всі народи, які я вигубив, і від великого моря граничать від заходу сонця.
<p>5 А Господь Бог ваш, Він вигубить їх з перед вашого лиця, аж доки не згинуть, і нашле на них диких звірів, аж доки не вигубить їх і їхніх царів з перед вашого лиця, і унаслідите їхню землю, так як сказав вам Господь Бог ваш.
<p>6 Отже, будьте дуже мужні, щоб зберігати і чинити все, що написане в книзі закона Мойсея, щоб не звернули ви на право чи на ліво,
<p>7 щоб ви не ввійшли до цього народу, що остався, і імена їхніх богів не називатимуться в вас, ані не поклонитеся їм, ані не послужите їм,
<p>8 але пристанете до Господа Бога вашого, так як ви вчинили до цього дня.
<p>9 І Господь вигубив їх з перед вашого лиця, великі і сильні народи, і вам ніхто не повстав проти вас аж до цього дня.
<p>10 Один з вас прогнав тисячі, бо Господь Бог ваш воював за вас, так як вам сказав.
<p>11 І зберігатимете дуже любити Господа Бога вашого.
<p>12 Бо якщо відступите і підете до цих народів, що осталися, що з вами, і поженитеся з ними і змішаєтеся з ними і вони з вами,
<p>13 знайте, що не додасть Господь вигубити ці народи з перед вашого лиця, і будуть вам в засідку і на спотикання і цвяхами в ваших пятах і кольками в ваших очах, аж доки не згинете з цієї доброї землі, яку вам дав Господь Бог ваш.
<p>14 Я ж відходжу дорогою, так як і всі, що на землі, і знайте серцем вашим і душею вашою, що не відпало одне слово з усіх слів, які сказав Господь Бог ваш, щодо всього, що відноситься до нас, не втрачено з них (нічого).
<p>15 І буде, що так як прийшли на нас всі добрі слова, які сказав Господь до нас, так наведе Господь Бог на нас всі погані слова, аж доки не вигубить нас з цієї доброї землі, яку дав нам Господь,
<p>16 коли ви переступите завіт Господа Бога вашого, який Він вам заповів, і пішовши, послужите іншим богам і їм поклонитеся.

<h4>
Ісус Навин 24
<p>1 І зібрав Ісус всі ізраїльські племена до Сило і скликав їхніх старшин і їхніх писарів і їхніх суддів і поставив їх перед Богом.
<p>2 І сказав Ісус до всього народу: Так говорить Господь Бог Ізраїля: Ваші батьки Тара батько Авраама і батько Нахора, жили спочатку на другому боці ріки, і послужили іншим богам.
<p>3 І Я взяв вашого батька Авраама з поза ріки і Я провадив його по всій землі і Я розмножив його насіння і Я дав йому Ісаака
<p>4 і Ісаакові Якова і Ісава. І Я дав Ісавові гору Сиір, щоб унаслідити її, і Яків і його сини зійшли до Єгипту і стали там великим і сильним і численним народом.
<p>5 І єгиптяни вчинили їм зло, і Господь побив Єгипет в тому, що вчинив їм, і після цього вивів вас
<p>6 з Єгипту, і ви ввійшли до Червоного моря. І гналися єгиптяни за вашими батьками на колісницях і на конях в Червоне море,
<p>7 і ми закричали до Господа, і Він дав хмару і туман між нами і між єгиптянами і навів на них море, і покрило їх, і ваші очі побачили, що Господь вчинив в єгипетскій землі. І ви були в пустині багато днів.
<p>8 І Він ввів нас до землі Амореїв, що мешкали на другому боці Йордану, і ви стали до бою з ними, і передав їх Господь в наші руки, і ви унаслідили їхню землю і вигубили їх з перед вашого лиця.
<p>9 І встав Валак син Сепфора цар моавський і став до бою з Ізраїлем і, піславши, покликав Валаама прокляти вас.
<p>10 І не забажав Господь Бог твій вигубити тебе, і благословенням поблагословив вас, і спас вас з їхніх рук і видав їх.
<p>11 І ви перейшли Йордан і прийшли до Єрихону. І воювали з вами мешканці Єрихону, Ферезей і Хананей і Хеттей і Аморрей і Ґерґесей і Евей і Євусей і Господь передав їх у ваші руки.
<p>12 І наслав перед вами шершенів і викинув їх з перед вашого лиця, дванадцять аморрейських царів, не твоїм мечем, ані не твоїм луком.
<p>13 І дав вам землю, на якій ви на ній не трудилися, і міста, які ви не збудували, і ви поселилися в них. І ви їли з виноградників і оливок, яких ви не насадили.
<p>14 І тепер бійтеся Господа і служіть йому в справедливості і в правді і усуньте чужих богів, яким послужили ваші батьки на другому боці ріки і в Єгипті, і служіть Господеві.
<p>15 Якщо ж не вгодно вам служити Господеві, сьогодні виберіть собі самим, кому послужите, чи богам ваших батьків, що на другому боці ріки, чи богам аморреїв, між якими ви живете на їхній землі. Я ж і мій дім служитимемо Господеві, бо Він святий.
<p>16 І відповівши, нарід сказав: Хай не буде, щоб ми покинули Господа, щоб служити іншим богам.
<p>17 Господь Бог наш, Він є Богом. Він вивів нас і наших батьків з Єгипту і оберіг нас в усій дорозі, якою ми нею пішли, і в усіх народах, через яких ми пройшли.
<p>18 І Господь вигнав всі народи і аморрея, що замешкував землю, з перед нашого лиця. Але і ми послужимо Господеві. Бо Він є нашим Богом.
<p>19 І сказав Ісус до народу: Не зможете служити Господеві, бо Він є Богом святим, і Він ревнивий не відпустить вам ваших прогріхів і проступків.
<p>20 Коли ж оставите Господа і послужите іншим богам, і Він, прийшовши, зло вам вчинить і вигубить вас, тому що зробив вам добро.
<p>21 І сказав нарід до Ісуса: Ні, але послужимо Господеві.
<p>22 І сказав Ісус до народу: Ви свідки проти себе, бо ви вибрали Господа, щоб йому служити.
<p>23 І тепер усуньте чужих богів, що в вас, і випростуйте серце ваше до Господа Бога Ізраїля.
<p>24 І сказав нарід до Ісуса: Господеві послужимо і твого голосу слухатимемось.
<p>25 І заповів Ісус завіт народові в тому дні і дав йому закон і суд в Сило перед шатром Бога ізраїльського.
<p>26 І записав ці слова до книги, божий закон. І взяв великий камінь і поставив його Ісус під теревинтом перед Господом.
<p>27 І сказав Ісус до народу: Ось цей камінь буде вам свідком, бо він почув все сказане йому Господом, що лиш сказав сьогодні до нас. І він буде у вас свідком до останніх днів, коли збрешете Господеві Богові мому.
<p>28 І відпустив Ісус нарід, і пішли кожний до свого місця.
<p>29 І послужив Ізраїль Господеві всі дні Ісуса і всі дні старшин, які перебули час з Ісусом і які побачили всі господні діла, які Він вчинив Ізраїлеві.
<p>30 І сталося, що після цього помер Ісус син Навина, господний раб, сто десять літним.
<p>31 І поховали його в границях його насліддя в Тамнатасахарі в горі Ефраїма на півночі гори Ґааса.
<p>31 Поклали там з ним до гробівця, в якому його там поховали, камяні ножі, якими він обрізав ізраїльських синів в Ґалґалах, коли їх вивів з Єгипту, так як заповів їм Господь, і там є аж до сьогоднішнього дня.
<p>32 Й ізраїльські сини винесли з Єгипту кості Йосифа і закопали в Сікімах в часті поля, яке Яків придбав від Аморреїв, що жили в Сікімах, за сто ягниць і дав його Йосифові в насліддя.
<p>33 І сталося, що після цього помер і Елеазар син Аарона архиєрей і був похований в Ґавааті Фінееса свого сина, який дав йому в горі Ефраїма.
<p>34 В тому дні, ізраїльські сини, взявши кивот Бога, носили поміж себе, і Фінеес був священиком замість Елеазара свого батька, доки не помер і був похований у свому Ґавааті.
<p>35 А ізраїльські сини пішли кожний до свого місця і до свого міста. Й ізраїльські сини почитали Астарту і Астароту і богів народів, що довкруги них. І передав їх Господь в руки Еґлома моавського царя, і він панував над ними вісімнадцять літ.


