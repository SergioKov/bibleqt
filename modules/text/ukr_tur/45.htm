<h2></h2>
<h4>



Захарія 1
<p>1 В осьмому місяці другого року Дарія було господнє слово до Захарії сина Варахія сина Аддо, пророка, кажучи:
<p>2 Господь розгнівався великим гнівом на ваших батьків.
<p>3 І скажеш до них: Так говорить Господь Вседержитель: Поверніться до Мене, і Я повернуся до вас, говорить Господь.
<p>4 І не будьте такі як ваші батьки, яким заповіли пророки, що були раніше, кажучи: Так говорить Господь Вседержитель: Відверніться від ваших поганих доріг і від ваших поганих задумів, і не пристали, щоб Мене вислухати, говорить Господь.
<p>5 Де є ваші батьки? І чи пророки житимуть до віку?
<p>6 Лише прийміть мої слова і мої закони, які Я заповідаю моїм духом моїм слугам пророкам. Ваші батьки не зрозуміли. І вони відповіли і сказали: Так як постановив Господь Вседержитель, щоб чинити за нашими дорогами і за нашими задумами, так Він нам зробив.
<p>7 Двадцять четвертий (день) одинадцятого місяця, це місяць Сават, в другому році Дарія було господнє слово до Захарії сина Варахії, сина Аддо, пророка, що казало:
<p>8 Я побачив ніч і ось чоловік, що сидить на рижому коні, і цей стояв між двома тінистими горами, і за ним коні рижі і сірі і різнобарвні і білі.
<p>9 І я сказав: Що це, Господи? І сказав до мене ангел, що говорив в мені: Я тобі покажу, що це.
<p>10 І відповів чоловік, що стояв поміж горами і сказав до мене: Це ті, яких Господь післав обійти землю.
<p>11 І відповіли господньому ангелові, що стояв посеред гір і сказали: Ми обійшли всю землю і ось вся земля заселена і в спокою.
<p>12 І відповів господний ангел і сказав: Господи Вседержителю, аж доки не милосердишся над Єрусалимом і містами Юди, на які Ти не зглядався цей сімдесятий рік?
<p>13 І Господь Вседержитель відповів ангелові, що говорив в мені, гарні слова і потішні слова.
<p>14 І сказав до мене ангел що говорив в мені: Закричи, кажучи: Так говорить Господь Вседержитель: Я заревнував за Сіоном і Єрусалимом великою ревністю
<p>15 і великим гнівом Я гніваюся на народи, що нападають, тому що Я трохи розгнівався, а вони нападали на зло.
<p>16 Через це так говорить Господь: Я повернуся до Єрусалиму в милуванні, і мій дім буде збудований в ньому, говорить Господь Вседержитель, і ще мірило простягнеться над Єрусалимом.
<p>17 І сказав до мене ангел, що говорив в мені: Закричи кажучи: Так говорить Господь Вседержитель: Ще розліються міста в добрах, і Господь ще помилує Сіон і ще зволить Єрусалим.



<h4>



Захарія 2
<p>1 І я підняв мої очі і побачив і ось чотири роги.
<p>2 І я сказав до ангела, що говорив в мені: Що це, Господи? І він сказав до мене: Ці роги це ті, що розсівають Юду й Ізраїль.
<p>3 І Господь мені показав чотирьох столярів.
<p>4 І я сказав: Що ці ідуть робити? І він сказав до мене: Це роги що розсівають Юду і збили Ізраїля, і ніхто з них не підняв голову. І ці ввійшли їх вигострити в їхніх руках чотири роги, народи, що піднімають ріг на господню землю, щоб її розсіяти.
<p>5 І я підняв мої очі і побачив, і ось чоловік і в його руці шнурок до міряння землі.
<p>6 І я сказав до нього: Куди ти йдеш? І він сказав до мене: Розміряти Єрусалим, щоб побачити, яка його ширина і яка довжина.
<p>7 І ось ангел, що говорив в мені, стояв, і інший ангел виходив йому на зустріч
<p>8 і сказав до нього, мовлячи: Побіжи і скажи до того молодця, мовлячи: Щедро замешканим буде Єрусалим множеством людей і скотини посеред нього.
<p>9 І я буду для нього, говорить Господь, огненною стіною довкруги і буду посеред нього на славу.
<p>10 О, о втікайте з північної землі, говорить Господь, тому що зберу вас з чотирьох вітрів неба, говорить Господь.
<p>11 До Сіону зберетеся, ви, що замешкуєте дочку Вавилона.
<p>12 Тому що так говорить Господь Вседержитель: За славою він мене післав на народи, що вас грабили, тому що хто доторкається вас він як той, хто торкається зіниці свого ока.
<p>13 Тому що ось Я наношу на них мою руку, і будуть добиччю для тих, що їм служать, і пізнаєте, що Господь Вседержитель мене післав.
<p>14 Радій і веселися, дочко Сіон, тому що ось Я приходжу і поселюся посеред тебе, говорить Господь.
<p>15 І багато народів втече до Господа в тому дні і будуть йому за нарід і поселяться посеред тебе, і ти впізнаєш, що Господь Вседержитель післав мене до тебе.
<p>16 І Господь унаслідить Юду, його часть на святій землі, і ще вподобає Єрусалим.
<p>17 Хай всяке тіло почитає господне лице, тому що Він встав з своїх святих хмар.



<h4>



Захарія 3
<p>1 І Він мені показав Ісуса, великого священика, що стояв перед лицем господнього ангела, і диявол стояв по його правиці, щоб йому протиставитися.
<p>2 І сказав Господь до діявола: Забороняє тобі Господь, діяволе, і забороняє тобі Господь, Він, що вибрав Єрусалим. Чи ось це не як смолоскип витягнений з огня?
<p>3 Й Ісус був зодягнений в брудну одіж і стояв перед лицем ангела.
<p>4 І Він відповів і сказав до тих, що стояли перед його лицем, кажучи: Заберіть з нього брудну одіж. І сказав до нього: Ось Я забрав твої беззаконня, і зодягніть його в довгу одіж
<p>5 і покладіть чистий клобук на його голову. І зодягнули його в одіж і поставили чистий клобук на його голову і господний ангел стояв.
<p>6 І господний ангел свідчив до Ісуса, кажучи:
<p>7 Так говорить Господь Вседержитель: Якщо ходитимеш по моїх дорогах, і якщо зберігатимеш мої приписи, і ти розсуджуватимеш мій дім. І якщо збережеш мій двір, і дам тобі тих, що ходять посеред цих, що стоять.
<p>8 А послухай, Ісусе, великий священику, ти і твої ближні, що сидять перед твоїм лицем, тому що ви мужі чаклуни. Тому що ось Я веду мого раба Схід.
<p>9 Тому що камінь, який Я дав перед лицем Ісуса, на одному камені є сім очей. Ось Я копаю рів, говорить Господь Вседержитель, і висліджу всяку неправедність тієї землі в одному дні.
<p>10 В тому дні, говорить Господь Вседержитель, скличете кожний свого ближнього під виноградник і під Фіґу.



<h4>



Захарія 4
<p>1 І повернувся ангел, що говорив в мені, і підняв мене, так як коли піднімається людина зі свого сну,
<p>2 і сказав до мене: Що ти бачиш? І я сказав: Я побачив і ось цілі золоті світила, і над ним світильник, і над ним сім світильників, і сім посудин до світил над ним.
<p>3 І над ним дві оливки, одна з права світильника і одна з ліва.
<p>4 І я запитав і я сказав до ангела, що говорив в мені, кажучи: Що це, Господи?
<p>5 І відповів ангел, промовляючи в мені, і сказав до мене: Не знаєш що це? І я сказав: Ні Господи.
<p>6 І він відповів і промовив до мене, кажучи Це слово господнє до Зоровавеля, що каже: Не великою силою, ані не кріпостю, але лиш моїм духом, говорить Господь Вседержитель.
<p>7 Хто є ти, велика горо, перед лицем Зроровавеля, щоб випрямитися? І він винесе камінь насліддя ласка рівна до його ласки.
<p>8 І було господне слово до мене, кажучи:
<p>9 Руки Зоровавеля оснували цей дім, і його руки завершать його, і пізнаєш, що Господь Вседержитель післав мене до тебе.
<p>10 Тому що хто знехтував малими днями? І зрадіють і побачать циновий камінь в руці Зоровавеля. Ці сім це господні очі, що дивляться на всю землю.
<p>11 І я відповів і сказав до нього: Що ці дві оливки з права і з ліва світильника?
<p>12 І я запитав вдруге і я сказав до нього: Що дві оливкові галузки, що в руках двох золотих рурок, що вливають і доходять до золотих чашок?
<p>13 І він сказав до мене: Не знаєш що це? І я сказав: Ні, Господи.
<p>14 І він сказав: Це два сини обильности стали перед Господом всієї землі.



<h4>



Захарія 5
<p>1 І я повернувся і я підняв мої очі і я побачив, і ось серп, що летить.
<p>2 І він сказав до мене: Що ти бачиш? І я сказав: Я бачу серп, що летить, довжиною двадцять ліктів і шириною десять ліктів.
<p>3 І він сказав до мене: Це клятва, що виходить на лице всієї землі, тому що всякий злодій цим аж до смерти пімститься, і кожний, що неправедно кленеться, цим аж до смерти пімститься.
<p>4 І винесу його, говорить Господь Вседержитель, і він ввійде до дому злодія і до дому того, що брехливо кленеться моїм іменем, і спочине посеред його дому і викінчить його і його дерева і його каміння.
<p>5 І вийшов ангел, що говорив в мені, і сказав до мене: Поглянь твоїми очима і подивися: Що те, що виходить?
<p>6 І сказав я: Що це? І він сказав: Це мірило що виходить. І він сказав: Це їхня неправедність в усій землі.
<p>7 І ось талант олова, що піднімається, і ось одна жінка сиділа посеред мірила.
<p>8 І він сказав: Це беззаконня. І він її вкинув посеред мірила і вкинув камінь олова до її уст.
<p>9 І я підняв мої очі і побачив, і ось дві жінки, що виходять, і дух в їхніх крилах, і вони мали крила наче крила чорногуза. І взяли мірило посеред землі і посеред неба.
<p>10 І Я сказав до ангела, що говорив в мені: Куди ці відносять мірило?
<p>11 І він сказав до мене: Щоб йому збудувати хату в землі Вавилону і приготовити, і там його покладуть на його підготовку.



<h4>



Захарія 6
<p>1 І я повернувся і я підняв мої очі і я побачив, і ось чотири колісниці, що виходять з посеред двох гір, і гори були мідяними горами.
<p>2 В першій колісниці рижі коні, і в другій колісниці чорні коні,
<p>3 і в третій колісниці білі коні і в четвертій колісниці різнобарвні сірі коні.
<p>4 І я відповів і я сказав до ангела, що говорив в мені: Що це, Господи?
<p>5 І відповів ангел, що промовляв в мені, і сказав: Це є чотири вітри неба, вони виходять, щоб стати перед Господом всієї землі.
<p>6 Той, в якого були чорні коні, вони виходили на північну землю, і білі виходили за ними, І різнобарвні ішли на південну землю,
<p>7 і сірі виходили і дивилися, щоб піти, щоб обійти землю. І він сказав: Підіть і обійдіть землю. І вони обійшли землю.
<p>8 І він закричав і сказав до мене, мовлячи: Ось ті, що виходили на північну землю спинили мій гнів в північній землі.
<p>9 І до мене було господнє слово, що казало:
<p>10 Візьми те, що з полону, в володарів і в його корисних і в тих, що його пізнали, і ти в тому дні ввійди до дому Йосія сина Софонія, що йде з Вавилону,
<p>11 і візьми срібло і золото і зробиш вінці і покладеш на голову Ісуса сина Йоседека, великого священика,
<p>12 і скажеш до нього: Так говорить Господь Вседержитель: Ось муж, Схід йому імя, і під ним зійде, і він збудує господний дім.
<p>13 І він візьме чеснотливість і сяде і володітиме на своїм престолі, і священик буде по його правиці, і мирна рада буде між обома.
<p>14 А вінець буде для тих, що терплять, і потребують його, і що пізнають його, і на ласку сина Сафонія і на псалом в господньому домі.
<p>15 І підуть далеко від них і збудують в господньому домі, і пізнаєте, що Господь Вседержитель післав мене до вас. І станеться, якщо чуючи, послухаєтеся голосу вашого Господа Бога.



<h4>



Захарія 7
<p>1 І сталося, що в четвертому році царя Дарія було господнє слово до Захарії, в четвертому (дні) девятого місяця, який є Хаселев,
<p>2 і до Ветил післав Сарасар і Арвесеер цар і його мужі, щоб надолужити Господеві,
<p>3 кажучи до священиків, що в домі Господа Вседержителя і до пророків, мовлячи: Чи сюди в пятому місяці ввійшло освячення, так як я вчинив вже досить літ?
<p>4 І до мене було господнє слово, що казало:
<p>5 Скажи до всього народу землі і до священиків, мовлячи: Коли постите, чи бєтеся в пятий день, чи в сьомий, і ось сімдесять літ чи ви мені постили піст?
<p>6 І якщо їсте і якщо пєте, чи не ви їсте і ви пєте?
<p>7 Чи не ці є слова, які сказав Господь рукою раніших пророків, коли Єрусалим був заселений і обильний і його міста довкруги і гірьскі околиці і долини (були) заселені?
<p>8 І було господнє слово до Захарії, що казало:
<p>9 Так говорить Господь Вседержитель, кажучи: Судіть праведний суд, і чиніть милосердя і милість кожний до свого брата,
<p>10 і не насилуйте вдову і сироту і приходька і бідного, і хай кожний не памятає зло свого брата в ваших серцях.
<p>11 І вони спротивилися сприйняти, і дали плечі, будучи не розумними, і зробили їхні уха тяжкими, щоб не почути,
<p>12 і зробили їхнє серце непослушним, щоб не вислухати мій закон і слова, які післав Господь Вседержитель в його дусі рукою раніших пророків. І був великий гнів від Господа Вседержителя.
<p>13 І буде так як він сказав, і вони не послухали, так закричать і Я не вислухаю, говорить Господь Вседержитель.
<p>14 І відкину їх в усі народи, яких вони не пізнали, і за ними земля запустіє без проходячого і без того, що повертається. І поставили вибрану землю на знищення.




<h4>



Захарія 8
<p>1 І було слово Господа Вседержителя, що казало:
<p>2 Так говорить Господь Вседержитель: Я ревнував за Єрусалимом і Сіоном великою ревністю і Я ревнував за ними великим гнівом.
<p>3 Так говорить Господь: І Я повернуся до Сіону і поселюся посеред Єрусалиму, і Єрусалим назветься містом правди і горою Господа Вседержителя, святою горою.
<p>4 Так говорить Господь Вседержитель: Ще сидітимуть старці і старички на улицях Єрусалиму, кожний, що матиме свою палицю в своїй руці від множества днів.
<p>5 І дороги міста наповняться хлопцями і дівчатами, що бавляться на його улицях.
<p>6 Так говорить Господь Вседержитель. Тому що якщо буде безсильним перед осталими цього народу в тих днях, і чи переді Мною буде безсильним? Говорить Господь Вседержитель.
<p>7 Так говорить Господь Вседержитель. Ось Я спасу мій нарід з східної землі і з західної землі
<p>8 і введу їх і поселюся посеред Єрусалиму, і вони будуть мені за нарід, і Я буду їм за Бога в правді і в праведності.
<p>9 Так говорить Господь Вседержитель: Хай скріпляться ваші руки, (руки) тих, що чують в цих днях ці слова з уст пророків, від того дня в якому основано дім Господа Вседержителя, і від коли був збудований храм.
<p>10 Тому що перед тими днями винагорода людей не буде на користь, і винагороди скота немає, і для того, хто входить, і для того, хто виходить, не буде миру від скорботи. І пішлю всіх людей кожного на свого ближнього.
<p>11 І тепер не за ранішими днями Я зроблю з тими, що осталися з цього народу, говорить Господь Вседержитель,
<p>12 але лиш покажу мир. Виноград дасть свій плід, і земля дасть свої плоди, і небо дасть свою росу, і осталі мого народу унаслідять це все.
<p>13 І буде, що так як ви були прокляттям в народах, доме Юди і доме Ізраїля, так спасу вас і будете благословенням. Будьте мужні і кріпіться вашими руками.
<p>14 Тому що так говорить Господь Вседержитель: Так як Я задумав вчинити вам зло коли мене розгнівили ваші батьки, говорить Господь Вседержитель, і Я не розкаявся,
<p>15 так Я поставився і Я задумав в цих днях зробити добро Єрусалимові і домові Юди. Будьте мужні.
<p>16 Це слова, які зробите. Говоріть правду кожний до свого ближнього і судіть мирний суд у ваших брамах,
<p>17 і кожний хай не задумує у ваших серцях зло на свого ближнього і не любіть фальшивої клятви, тому що Я це все зненавидів, говорить Господь Вседержитель.
<p>18 І було слово Господа Бога до мене, що казало:
<p>19 Так говорить Господь Вседержитель: Піст четвертого і піст пятого і піст сьомого і піст десятого (місяця) будуть для дому Юди на радість і на веселість і на добрі празники і зрадієте і полюбите правду і мир.
<p>20 Так говорить Господь Вседержитель: Ще прийдуть численні народи і ті, що живуть в численних містах.
<p>21 І ввійдуть ті, що живуть в пятьох містах, до одного міста, кажучи: Підім помолитися до лиця Господа і шукати лице Господа Вседержителя. Піду і я.
<p>22 І прийдуть численні народи і численні племена, щоб пошукати лице Господа Вседержителя в Єрусалимі, і надолужити перед лицем Господа.
<p>23 Так говорить Господь Вседержитель: В тих днях, якщо візьмуться десять мужів з усіх язиків народів і візьмуться за край мужа юдея, кажучи: Підемо з тобою, тому що ми почули, що з вами є Бог.



<h4>



Захарія 9
<p>1 Тягар господнього слова. В землі Седраха і Дамаску його жертва, тому що Господь дивиться на людей і на всі племена Ізраїля.
<p>2 І Емат в своїх околицях, Тир і Сідон, тому що були дуже мудрими.
<p>3 І Тир збудував собі твердині і назбирав срібло і землю і зібрав золото як глину доріг.
<p>4 Через це Господь його уснаслідить і побє до моря його силу, і це буде знищене в огні.
<p>5 Аскалон побачить і злякається і Ґаза буде дуже в болі, і Аккарон, тому що завстидався за свої проступки. І згине цар з Ґази, і Аскалон не буде поселений.
<p>6 І чужинці поселяться в Азоті, і Я знищу гордість чужинців.
<p>7 І Я вигублю їхню кров з їхніх уст і їхні гидоти з посеред їхніх зубів, і оставиться і цей для нашого Бога. І вони будуть як тисячник в Юди і Аккарон як євусей.
<p>8 І Я поставлю моєму домові оборону, щоб не проходити, ані не повертатися, і ніколи не прийде на них той, хто виганяє, тому що Я тепер побачив моїми очима.
<p>9 Дуже радій, дочко Сіону. Проповідуй, дочко Єрусалиму. Ось твій цар приходить до тебе, він праведний і цей спасає, він лагідний і посаджений на підяремному і новому жеребяті.
<p>10 І він знищить колісниці в Ефраїма і коня в Єрусалимі, і лук війни буде знищений, і (буде) множество і мир в народах. І він заволодіє водами аж до моря і ріками до виходів землі.
<p>11 І ти кровю завіту вислав твоїх вязнів з рова що не має води.
<p>12 Сядьте в укріпленні вязні спільноти, і за один день твого переселення віддам тобі подвійно.
<p>13 Тому що Я Собі натягнув тебе, Юдо, як лук, Я наповнив Ефраїма і підніму твоїх дітей, Сіоне, на дітей греків, і держатиму тебе як меч вояка.
<p>14 І Господь буде над ними і стріла вийде наче блискавка, і Господь Вседержитель затрубить трубою і піде в шумі його погрози.
<p>15 Господь Вседержитель їх охоронить, і їх знищать і їх засиплять камінням з пращі і випють їх як вино і наповнять жертівник як посудини.
<p>16 І Господь їх спасе в тому дні, як овець його народу, тому що святе каміння валяється по його землі.
<p>17 Бо якщо в нього щось добре і якщо в нього щось гарне, зерно для молодців і запашне вино для дівчат.



<h4>



Захарія 10
<p>1 Просіть в Господа дощ на ранний і вечірний час. Господь зробив видіння, і дасть їм зимовий дощ, кожному зілля в полі.
<p>2 Тому що ті, що говорили, сказали про труди, і чаклуни брехливі видіння, і говорили фальшиві сни, потішали марним. Через це вони були забрані як вівці і потерпіли зло, тому що не було лікування.
<p>3 На пастирів розгорівся мій гнів, і Я навідаюся до ягнят. І Господь Бог Вседержитель навідається до свого стада дому Юди і поставить їх як свого гарного коня на війні.
<p>4 І від нього Він подивився і від нього поставив, і від нього лук в гніві. Від нього вийде кожний, що виганяє в ньому.
<p>5 І будуть як вояки, що топчуть землю на дорогах в війну, і вони розставляться, тому що з ними Господь, і завстидаються вершники коней.
<p>6 І Я скріплю дім Юди і спасу дім Йосифа і поселю їх, бо Я їх полюбив, і вони будуть так наче Я їх не повернув, тому що Я їхний Господь Бог і Я їх вислухаю.
<p>7 І вони будуть як вояки Ефраїма, і їхнє серце зрадіє наче від вина. І їхні діти побачать, і розвеселяться, і їхнє серце зрадіє Господом.
<p>8 Я дам їм знак і прийму їх, тому що Я їх викуплю, і розмножаться так як були численними.
<p>9 І Я посію їх в народах, і ті, що далеко, мене згадають, вигодують їхніх дітей і повернуться.
<p>10 І Я їх поверну з єгипетскої землі і прийму їх від ассирійців і введу їх до Ґалааду і до Лівану, і не останеться з них ані один.
<p>11 І вони пройдуть вузьким морем і побють хвилі в морі, і висушиться вся глибина рік, і буде забрана вся гордість ассирійців, і забраний буде скипетр Єгипту.
<p>12 І Я їх скріплю в їхньому Господі Бозі, і вони похваляться його іменем, говорить Господь.



<h4>



Захарія 11
<p>1 Ліване, відкрий твої двері, і хай огонь пожере твої кедри.
<p>2 Хай кричить ялиця, тому що кедр упав, бо дуже потерпіли вельможі. Кричіть дуби Васану, бо повалено разом вирощений ліс.
<p>3 Голос пастухів, що плачуть, бо їхня величність в нещасті. Голос ревучих левів, тому що в біді ревіння Йордану.
<p>4 Так говорить Господь Вседержитель: Пасіть овець заколення,
<p>5 яких власники закололи і не розкаялися, і ті, що їх продавали, сказали: Благословенний Господь і ми збагатіли, і їхні пастухи не потерпіли нічого за них.
<p>6 Через це більше не пощаджу тих, що живуть на землі, говорить Господь, і ось Я видаю людей, кожного в руки його ближнього і в руки його царя, і вони порубають землю, і Я не вирву з їхніх рук.
<p>7 І пастиму овець заколення в Ханаані. І візьму собі дві палиці, першу Я назвав Красою і другу Я назвав Мірило, і пастиму овець,
<p>8 і заберу трьох пастухів в одному місяці, і моя душа тяжітиме на них, бо і їхні душі кричали проти Мене.
<p>9 І Я сказав: Не пастиму вас. Те, що вмирає, хай вмирає, і те, що остається, хай останеться, і ті, що осталися, хай поїдять кожний тіла свого ближнього.
<p>10 І візьму мою гарну палицю і вкину її, щоб розбити мій завіт, який Я заповів з усіма народами.
<p>11 І він буде розбитий в тому дні, і пізнають хананеї, стережені вівці, що це господнє слово.
<p>12 І скажу до них: Якщо це гарне перед вами, дайте мою винагороду, або відмовтеся. І поставили мою винагороду тридцять срібняків.
<p>13 І сказав до мене Господь: Постав їх до горнила, і побачу чи воно випробоване, так як Я був випробований ними. І я взяв тридцять срібняків і я їх вклав до господнього дому до горнила.
<p>14 І Я відкинув другу палицю, Мірило, щоб знищити насліддя між Юдою і між Ізраїлем.
<p>15 І Господь сказав до мене: Ще візьми собі пастуший посуд невправного пастуха.
<p>16 Тому що ось Я піднімаю пастиря в землі. Те, що гине він не відвідає, і не шукатиме розсіяне і не лікуватиме побите і не наставить здорове і поїсть мясо вибраних і розібє їхні суглоби.
<p>17 О ви, що пасете безумне і оставляєте овець. Меч в його руці і на його правому оці. Його рука сохнучи посохне, і його праве око сліпнучи осліпне.



<h4>



Захарія 12
<p>1 Тягар господнього слова на Ізраїлі. Говорить Господь, що простягнув небо і оснував землю і створив дух людини в ній:
<p>2 Ось Я кладу Єрусалим як зрушені переддверя для всіх народів довкруги, і в Ідумеї буде облога проти Єрусалиму.
<p>3 І буде, що в тому дні поставлю Єрусалим як камінь потоптаний всіма народами. Кожний, що його топтає, кплючи кпитиме, і зберуться проти нього всі народи землі.
<p>4 В тому дні, говорить Господь Вседержитель, побю всякого коня жахом і його вершника безумністю, а на дім Юди відкрию мої очі і всіх коней народів побю сліпотою.
<p>5 І тисячники Юди скажуть в їхніх серцях: Знайдемо собі тих, що живуть в Єрусалимі в Господі Вседержителі їхньому Бозі.
<p>6 В тому дні поставлю тисячників Юди як смолоскип огня між деревом і як світильник огня в тростині, і пожиратимуть з права і з ліва всі народи довкруги, і Єрусалим ще буде поселений в собі.
<p>7 І Господь спасе поселення Юди так як від початку, щоб не величалася похвала дому Давида і хвала тих, що живуть в Єрусалимі над Юдою.
<p>8 І буде, що в тому дні Господь оборонить тих, що живуть в Єрусалимі, і буде немічний в них в тому дні як Давид, а дім Давида як божий дім, як господний ангел перед ними.
<p>9 І буде, що в тому дні пошукаю, щоб вигубити всі народи, що надходять на Єрусалим.
<p>10 І вилию на дім Давида і на тих, що живуть в Єрусалимі, духа ласки і щедрости, і поглянуть на Мене, тому що зневажили, і плакатимуть над ним плачем так як над улюбленим, і болітимуть болем наче над первородним.
<p>11 В тому дні великим буде плач в Єрусалимі як плач за ґранатовим садом зрубаним на рівнині,
<p>12 і заплаче земля за племенем, за племенем, племя дому Давида саме і їхні жінки самі, племя дому Натана саме і їхні жінки самі,
<p>13 племя дому Левія саме і їхні жінки самі, племя Симеона саме і їхні жінки самі,
<p>14 всі племена, що осталися, племя саме і їхні жінки самі.



<h4>



Захарія 13
<p>1 В тому дні всяке місце буде відкрите в домі Давида.
<p>2 І буде в тому дні, говорить Господь, Я вигублю імена ідолів з землі, і більше не буде їм згадки. І фальшивих пророків і нечистий дух вигублю з землі.
<p>3 І буде, що коли ще пророкуватиме людина, і скаже до нього його батько і його матір, що його породили: Не житимеш, бо ти сказав брехню в господньому імені. І звяжуть його його батько і його матір, що його породили, коли він пророкує.
<p>4 І буде, що в тому дні завстидаються пророки, кожний свого видіння коли він пророкує, і зодягнуть волосяну шкіру за те, що збрехали.
<p>5 І він скаже: Я не є пророком, тому що я є людиною, що працює на землі, бо людина мене породила від моєї молодості.
<p>6 І Я скажу до нього. Що це за рани ці посеред твоїх рук? І він скаже: Ті, якими я був зранений в моїм улюбленім домі.
<p>7 Мечу, встань на моїх пастухів і на мужа його громадянина, говорить Господь Вседержитель. Побийте пастухів і витягніть овець, і Я підніму мою руку на пастухів.
<p>8 І буде, що в усій землі, говорить Господь, дві часті будуть вигублені і їх нестане, а третя останеться в ній.
<p>9 І проведу третю (часть) через огонь і розпечу їх, так як розпікається срібло, і випробую їх, так як випробовується золото. Він прикличе моє імя, і Я його вислухаю і скажу: Це мій нарід, і він скаже: Мій Господь Бог.



<h4>



Захарія 14
<p>1 Ось приходять господні дні, і твоя здобич буде розділена в тобі.
<p>2 І зберу всі народи на війну проти Єрусалиму, і місто буде захоплене, і доми будуть розграблені, і жінки будуть осквернені, і половина міста вийде в полон, а решта мого народу не буде вигублена з міста.
<p>3 І вийде Господь і стане проти тих народів, так як в день, коли він став, в день бою.
<p>4 І його ноги в тому дні стануть на горі оливок, що напроти Єрусалиму зі сходу. І розірветься гора оливок, половина її до сходу і половина її до моря (заходу), дуже велике замішання. І схилиться половина гори до півночі і половина її до півдня.
<p>5 І загородиться долина моїх гір, і долина гір пристане аж до Ясола і загородиться так як загородилася в днях трясіння, в днях Озії, царя Юди. І прийде мій Господь Бог і з ним всі святі.
<p>6 В тому дні не буде світла і душі і морозу.
<p>7 Буде один день і той день знаний Господеві, і не день і не ніч, і до вечера буде світло.
<p>8 І в тому дні вийде жива вода з Єрусалиму, її половина до першого моря і її половина до останнього моря, і в жнива і на весну буде так,
<p>9 і Господь буде за царя на всій землі. В тому дні буде один Господь і його імя одне.
<p>10 Він обходитиме всю землю і пустиню від Ґаве аж до Реммона на південь Єрусалиму. А Рама остане на місці від брами Веніямина аж до місця першої брами, аж до брами кута, і аж до вежі Ананеїла, аж до точил царя.
<p>11 В ньому поселяться, і більше не буде прокляття, і Єрусалим поселиться впевнено.
<p>12 І це буде падіння, яким Господь вирубає всі народи, які воювали проти Єрусалиму. Їхні тіла розтануть як вони стоятимуть на їхніх ногах, і їхні очі випливуть з їхніх заглиблень, і їхній язик розтане в їхніх устах.
<p>13 І буде в тому дні великий господний жах на них, і візьмуть кожний за руку свого ближнього, і сплететься його рука з рукою його ближнього.
<p>14 І Юда стане в лави в Єрусалимі і збере силу всіх народів, що довкруги, золото і срібло і одіж, велике множество.
<p>15 І це буде падіння коней і ослиць і верблюдів і ослів і всєї скотини, що є в тих таборах після цього падіння.
<p>16 І буде, що ті, що остануться, з усіх народів, що прийшли проти Єрусалиму, і вони прийдуть кожного року поклонитися цареві Господеві Вседержителеві і святкувати празник шатер.
<p>17 І буде, що ті які не підуть з усіх племен землі до Єрусалиму поклонитися цареві Господеві Вседержителеві, і ці до тих будуть додані.
<p>18 Якщо ж племя Єгипту не прийде, ані не піде, і на цих буде падіння, яким Господь побє всі народи, які не прийдуть святкувати празник шатер.
<p>19 Це буде гріх Єгипту і гріх всіх народів, які не підуть святкувати празник шатер.
<p>20 В тому дні буде те, що на уздечці коня, святе Господеві Вседержителеві, і будуть казани в Господньому домі наче посудини перед лицем жертівника,
<p>21 і кожний казан в Єрусалимі і в Юдеї буде святий Господеві Вседержителеві. І всі прийдуть, жертвуючи, і візьмуть з них і зварять в них. І більше не буде хананея в домі Господа Вседержителя в тому дні.



