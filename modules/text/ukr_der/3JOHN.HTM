<h2></h2>
<h4>3-е Iвана 1</h4>
<p>1 Старець — дорогому Гаєві, якого я істинно люблю.</p>
<p>2 Улюблений, молюся, щоб ти був здоровий і досяг успіхів у всьому, як досягає душа твоя.</p>
<p>3 Бо я дуже зрадів, коли прийшли брати і засвідчили про твою вірність істині, яка є в тобі, і як ти живеш у ній.</p>
<p>4 Для мене немає більшої радості, як чути, що діти мої ходять в істині.</p>
<p>5 Улюблений, ти вірно дієш у тому, що ти робиш для братів та для пришельців.</p>
<p>6 Вони засвідчили про твою любов перед церквою; ти добре зробиш, коли відпустиш їх, як належить перед Богом.</p>
<p>7 Бо вони пішли заради імені Його, нічого не взявши від язичників.</p>
<p>8 Отже, ми повинні приймати таких, щоб стати співробітниками істини.</p>
<p>9 Я писав до церкви, але Діотреф, який любить бути першим у них, не приймає нас.</p>
<p>10 То ж, коли я прийду, нагадаю про діла, які він і чинить, обмовляючи нас лихими словами. Та й цим не задовільняючись, — він сам не приймає братів і забороняє бажаючим, та виганяє з церкви.</p>
<p>11 Улюблений, не наслідуй зло, але добро. Хто чинить добро, той від Бога, а хто чинить зло, той не бачив Бога.</p>
<p>12 Про Димитрія засвідчено всіма, і самою істиною, свідчимо також і ми. І ви знаєте, що наше свідчення правдиве.</p>
<p>13 Багато чого мав я написати, але не хочу чорнилом і пером писати тобі;</p>
<p>14 надіюсь незабаром побачити тебе, та й поговорити устами до уст.</p>
<p>15 Мир тобі! Друзі вітають тебе. Вітай братів поіменно. Амінь.</p>
</BODY>
</HTML>
