
<h2></h2>
<h4>3-е Iвана 1</h4>
<p>1 Старець улюбленому Гаєві, якого я направду люблю.</p>
<p>2 Улюблений, я молюся, щоб добре велося в усьому тобі, і щоб був ти здоровий, як добре ведеться душі твоїй.</p>
<p>3 Бо я дуже зрадів, як прийшли були браття, і засвідчили правду твою, як ти живеш у правді.</p>
<p>4 Я не маю більшої радости від цієї, щоб чути, що діти мої живуть у правді.</p>
<p>5 Улюблений, вірно ти чиниш, як що робиш для братті та для чужинців,</p>
<p>6 вони про любов твою свідчили Церкві; добре ти зробиш, як їх випровадиш, як достойно для Бога,</p>
<p>7 бо вийшли вони ради Ймення Його, нічого не взявши від поган.</p>
<p>8 Отож, ми повинні приймати таких, щоб бути співробітниками правді.</p>
<p>9 Я до Церкви писав був, але Діотреф, що любить бути першим у них, нас не приймає.</p>
<p>10 Тому то, коли я прийду, то згадаю про вчинки його, що їх робить, словами лихими обмовляючи нас. І він тим не задовольнюється, а й сам не приймає братів, і тим, що бажають приймати, боронить, і вигонить із Церкви.</p>
<p>11 Улюблений, не робися подібним до лихого, а до доброго: доброчинець від Бога, а злочинець Бога не бачив.</p>
<p>12 Про Димитрія свідчили всі й сама правда. І свідчимо й ми, а ви знаєте, що свідчення наше правдиве.</p>
<p>13 Багато хотів я писати, та не хочу писати до тебе чорнилом та очеретинкою,</p>
<p>14 але маю надію побачити тебе незабаром, і говорити устами до уст.</p>
<p>15 Мир тобі! Друзі вітають тебе. Привітай друзів пойменно! Амінь.</p>

